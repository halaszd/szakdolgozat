{2r} Kezdetÿk Iesusrol walo tÿzen ewth ÿeles ÿmadssagh . Elsew ÿmadsagh
o Iesus Tegedeth zeretewnek edesseghe Iesus / wÿgassaagh hogÿ kÿ
mÿnden ez velagi erewmeth es kewansagoth felewl mwl : binesek@@-nek
ÿdwessege es zereteie Merth the neked gÿenerwseged Ember fiawal voltod
ez vilagnak wege fele emberi Allathnak ÿdwessegeert emberre lewl /
Emlekezzel meg wram iesus te zenth predicaciodrol ees faradsagos epese
gedrewl kÿketh The zenth testedben erettewnk vallal / ÿelennen The
dÿ chew kenodnak ÿdeen : kÿ wala isteni elmedben erekke
megh zerezwen Emlekezzel wram iesus The Nagÿ keserwseges zumurusagodrol kÿth
The zenth zadwal wallal Mÿkorth {2v} Azth mondad zomoro En lelkem
mÿnd halaligh / holoth Te zenth lelkedeth emberi ÿduessegnek wal
chÿagara keeznek wallad es The zenth Testedeth kornak Mÿkoron az
vtolso vachÿoran The zenth Tha nitwanÿdnak labaÿt meg mosad es
edesseges welek bezelwen The dragalatos zenth Testedeth es veredeth Nekÿk
adad The dichew kenodnak rokon voltath nekÿk meg hirdeteed Emlekezzel
wram iesus Az nagÿ keserwsegrel kÿth the zÿwedben wÿ -selel
kerezt fanak gondolatÿarol Mÿkoron Az harom renden walo ÿmadsagodnak ees
weres werew hullatasodnak vtanna Tennen tha nÿthwanÿod mÿa el Arultal
The valaztottad sÿdo neped mÿa <wadol> {3r} <tattal> Meg fogattal ·
hamis tanok mÿa vadoltattal · harom biro mÿa hamissan iteltettel
Az teen magad@@-nak walaztottad warosodban Ieru salemben sÿdoknak nagÿ ÿeles
Nap ÿan nagÿ pÿnteken The gÿenerw@@-seges ees ÿffÿw wÿragos ·
testedben Artatlan halalra kegetlensegwel ÿtel@@-tetel wala meg fogwan ees rettene
tessegest huzattatol wala tazÿgalta tol wala ekleldeztetel wala Archÿol hagÿaptatol
wala Teen ruhadottol megh foztatal ÿdeghen ruhaban ewlteztetel The dichew
zemeÿdnek wilagossaga kÿ mÿndenth laath edessegw orchÿadnak zeepsege kemen sÿdoknak
katronchaÿaual fedezwen be ketheztettek holoth wram kegÿes iesus archol weretettel
wala Nÿakon {3v} werettettel wala khe ozlophoz khe teztettel wala ostoroztattal
wala nad dal zent feÿed werettetik wala . es kÿlemb
kÿlemb zernÿwseghes kenok mÿa zagattatol wala Mÿnd mÿ ÿdwesse gwnkerth
. Azerth keerlek aggÿad en nekem kegÿes iesus kÿ ez
napon The zenth fezewleted elewth fewldre esthem esedezwen The dicheseges
felewl newzeth kenodnak erdemeerth en ha lalomnak ellewthe bÿnemnek keserw@@-seges
meg zanatÿath ÿgaz gÿona toth tellÿes eleg tetelth ees mÿnden
bÿneÿmnek tellÿes bochÿanatÿath Amen pater noster Aue Maria / Masod
o Iesus ez wilagnak teremtheÿe kÿ kerest fanak zernÿw kenÿa@@-twl
meg nem ÿedel / Emlekezzel vram iesus Az the keserwseghes
{4r} kenodrol ees zerelmedrewl kÿt the zÿ wedtewl wallal Mikoron the
dichÿe seghes kezeideth elewzer nagÿ kemense gw vaszegekwel kerezt fara
fezeÿteek Annak vtanna The zenth labaÿdat kÿre meltok nem valanak
illethni ees The kenÿdra nagÿob kenth / serelmedre serel meth
/ Ees The zenth sebeÿdre vÿ sebeketh / helhetenek /
mÿkoron Nagÿ kemensegwel The zenth Taghÿdat az kerest fanak al
talsagra ees hozzusagra wgÿ huzatalak / hogÿ The tagidnak mÿnden
nemw ÿze meg zakadozna / kegÿes ees edes iesus cristus
ez beli nagÿ keserwseges keno dert kerlek Theghedeth Agÿad en
zÿwe mben The zenth felelmedeth kÿ mÿa Theghedeth zepletelen zolgalhassalak
erekkwl Erekke Amen pater Noster qui es etc Aue Maria
Harmad ÿmadchÿagh {4v} o Iesus Mennÿeÿ orwos emlekezzel The nagÿ serelmes
kenodrol kÿth zenwedel Mÿkoron kerezth fanak Maga ssagara feldrewl fel
emelteteel Mÿnd The tagaÿdban megh zakadozwan sem egÿ the zenth
tagÿdban helÿen al-@@-wan wgÿ hogÿ The nagÿ kenodhoz sem egÿ
keen nem hasonlatÿk Merth Talpattwl fogwa teteedÿglen : The zenth
Testedben eep semi Nem wala / ÿl nagÿ kenodrol wram
iesus nem emlekezzel merth nagÿ irgalmadat mutatad hol oth ellenseghedeerth
ÿmadal Mond@@-wan En zenth Athÿam Bochÿas Nekÿk merth nem Thugÿak
mÿt teznek Ez te nagÿ ÿrgalmassagodeert ees ez kenodnak emlekezetÿerth
Agÿad nekem kegÿes ÿesus hogÿ ez The keserwseged nek emlekezethÿ
legÿen nekem mÿn den nemw bwnemnek bochÿanatÿa Amen pater noster
Aue Maria . Negÿed {5r} o Iesus Angÿaloknak bizon zabad sagha
ees bewseges genewrwsege Emlekezzel ez Rettenethes zernÿwsegrel kÿth zenwedel Mÿkoron
the ellensegÿd Mÿkenth orozlanok Be kernÿekezenek ra gadanak Rangatanak ees
egÿeb nemw halhatattlan kenokwal Theged zomorita@@-nak ez the nagÿ kemenÿ
ees bozzusagos kenodeerth · kÿwel wram iesus Mÿnd the ellensegÿd
teged tewkeellenek keerlek ees onzonlak Mÿnd ez kenodeert · Zabadoh
enghemeth : Mÿnden latatos ees lathat tattlan ellensegÿmtwl : ees
agÿ en nekem zarnÿadnak Arnÿeka alatt ÿdwessegem nek ottalmath /
Amen pater Noster / Aue Maria / Ewthewd o Iesus
erewk fenessegnek tÿkerew Emlekezzel Az nagÿ keserwsegrel kÿth latal felseges
istensegednek tÿw kereben hogÿ The nagÿ dichewseghes kenod ees halalod
Nagÿwb wezedelmere {5v} volna Artatlansagot mÿa vagÿ bewben kemenseghes lakozasokeerth oh
the nagÿ melseges ÿrgalmassagod wram Iesus kÿ mÿ Raÿtonk vezedelmes
bwneseken kenÿerwlel keerlek Theged Az Nagÿ ÿe les ÿrgalmassagoderth kÿth
kerezth fan fÿgwe maga wadolo tolwaÿnak mw tatal ees te
mondwan nekÿ · Ez nap we lem leez paradichÿomba kerlek
teghe deth kegÿes Iesus hogÿ en halalom@@-nak ÿdeen tegÿ en
welem Azon ÿr galmassagoth kÿ mÿa the dichÿesegews orchadat lassam
nagÿ vvigassagwal Menÿeÿ paradichÿomban erekkwl erekke Amen pater Noster Aue
Maria / Hatod o Iesus zerelmes kÿralÿ kewanatos barath Emlekezzel
az keserw segrel kÿt zenwedel mÿkoron mezÿtelen Az kerest fan
figgel Mÿnd the Bara tid ees esmereÿd The ellened Tama
danak senkÿt ew kezzwlek wigaztalooth edesseghes Iesus Nem lelz wala
{6r} hanem chÿak the zerelmes zÿledeth zÿz mariat : ew nagÿ
keserwseges epesegedben hÿwsegeth The kerezth fad alath Alwan kÿth Thanÿthwanÿodnak
Aÿanlal mond wan / Azzonember ÿme fiw neked / Azthe
Thanÿtwanÿodnak kedeegh mondal ÿme Anÿa the neked · kerlek teged
kegÿes iesus Az nagÿ Epeseghedeerth kÿ the zÿleednek zÿweth teer
keppen megh folÿa . hogÿ kenÿerwl en Raÿtam / keerlek
ees kegÿes Iesus hogÿ Mÿnden zomorwsagos Nÿa walÿamban mÿnd test
zerent lelech zerenth walokban leg en nekem wiga saghos hÿedelmem
/ Amen pater Noster Aue Maria / Heted / o
Iesus fogÿatkozattlan feÿezeth ees kÿmeerhettetlen kegelmesseg kÿ mÿnd the zÿwednek
kewanatos zerelmewel Az kerezth fan figwen Mondad Az zoth zomehozom
Az az {6v} Emberi allatnak ÿdwessegeeth kerlek the ged kegÿes ÿesus
hogÿ mÿ zÿwnknek kewansaghat tewkelÿed mÿnd mÿwel kedetre testi kewansagwnknak
geriedese nek zomesagat / ees ez wilagnak zerel@@-meth The zenth
malaztodnak hÿw seghewel megh olchÿad / Amen / pater noster
Aue Maria / Nÿolchad o Iesus kÿ wagÿ zÿweknek edessege
ees elmeknek nagh gÿenerwse@@-ghe Az echetnek ees meregnek ew nagÿ
keserwseghes kenÿaerth kÿth mÿ erettwnk halalodnak ÿdeen zenwedel el nÿel
wen keerlek teghed kegÿes Iesus Az beli kenoderth hogÿ en
halalomnak ÿdeen agÿad nekem the dicheseges Testednek ees verednek meltan
walo hozzam weteleeth hogÿ kÿ legÿen en lelkemnek wigassagara ees
ÿd wessegemnek wallatira Amen / pater Noster Aue Maria kÿlenched
/ {7r} oIesus Menÿeÿ kÿral kÿ wagÿ Elme nek wigassaga ees
ÿozaga · Emle kezzel az nagÿ keserwes zomorusagrol / kÿt
zenwedel the zenth halalodnak ÿ deen : Mÿkoron sÿdo nepek
teged kerezth fan figetted bozzusaghos karomlo beze dekwel illetnek wala
: The wrā iesus Nagÿ keserwsegew kewnw hullatassal kaÿaltas wala
hogÿ The zenth atÿad teghed el hagÿoth wala : Mondwan
Az zoth . En istenem En istenem Mÿr hagÿal el
Enghemeth Merth Iol lehet wram iesus the zenth atÿad ·
kÿwel egÿ istensegbe wagÿ : teged soha el nem hagÿot
wolna De maga ez nagÿ kenÿd nak latatÿaert ez wilagÿ
Nepnek wgÿ ÿsmertetik wala · keerlek Theghed ke gÿes ÿesus
ez beli nagÿ zomorosa gos kenoderth hogÿ en halalomnak ÿdeen
Engem el ne hagÿ en vrā istenem Amen {7v} pater Noster
Aue Maria / Tized o iesus kezdeth es weghezeth mÿn
den nemw wrwossagnak ÿozag nak kenchÿe / Emlekezzel wram iesus
Mÿkeent the zent emberseged talpadtol fogwa teteÿglen nagÿ kemenseghw kenra
bochÿatad zewnettlen teghedeth kerlek kegÿes ÿesus az soksagw sebÿd@@-nek zelesegeerth
hogÿ en bÿzonsagos zerelmeel The nagÿ Ieles paranchÿo latÿdat Ewrizhessem
Telÿes zÿwel Mÿnden Eremmel ÿdwessegemnek wal latÿra / Amen /
Pater Noster Aue Maria / Tizen egÿed o Iesus kÿ
wagÿ ÿrgalmassagnak nÿereÿe kerlek theghed · Az nagÿ The dichewseges
sebÿdnek melsegheerth kÿknek melseghe ol nagÿ wala hogÿ zenth zÿwedeth
chontodath welewdet mÿnd megh oltotta wala . En nagÿ {8r} bwneÿmnek
melseghebewl zabadoh ke gÿes Iesus ees the dichew sebÿdnek melseghebe
el Reÿch mÿgh the zenth orchadnak haragossaga el mwlÿk hogÿ
en wigassagos eremel the zerth or chÿadath lathassam Amen /
pater noster Aue Maria / Tizen ketted oIesus ÿdwesseges egÿessegnek
ÿe gÿe zerelemnek kethewle . Emlekez zel wram iesus az
the zantalan nagÿ kenÿdrol kÿ olÿ igen sok wala hogÿ
tetettewl fogwa talpadigh the thestedbe kegetlen sÿdok mÿa zaggattatot wala
The dragalatos zenth weredbe kewered wen / Ez the dicheseges
zantalan keno derth kÿth mÿnd the zeppletelen testedbe mÿ Ertewnk
zenwedel es nagÿ mond hatatlan zerelmeerth · kegÿes Iesus mÿt
kellet wolna Thowabba mÿ ertwnk tenned ees nem Thetted volna
Bÿzon {8v} Mÿndenben · The nagÿ bewseges ze relmedet Nekwnk mutatad
Azert ker lek kegÿes iesus hogÿ mÿnd the di chewseges
kenaÿdat the zeep es dra galatos verednek tentaÿaual en zÿ
uembe megÿ ÿrÿad hogÿ the zent kenÿdath ees zerelmedeth en
zÿwem ben mÿkeppen kewnbe oluassam ees zwntelen halalomnak ÿdeÿgh mÿnd
erewke theneked halat adhassak erek kwl Erekke / Amen /
pater Noster / Aue Maria / Tizen harmad oIesus Erews
orozlan halhattatlan es gÿezhettetlen kÿral / Emle kezzel wram iesus
az nagÿ keserwseg rewl kÿth The halalodnak ÿdeen val@@-lal mÿkoron
te zenth kenÿdnak sok sagw nagÿ keserwsege teghed megÿ Tekelle
. holoth mÿnd testednek mÿnd lelkednek ereÿe the Nagÿ kenos
/ {9r} korsagodert : meg fogÿatkozoth wala Azerth the kegÿes feÿedeth
halalos keserwsegben el fÿggezted az zoth mondwan meg Tekellek Az
Az em beri allatnak ÿdwessege · Ez belÿ kese@@-rw zerelmedeerth
kerlek Theged zerel mes iesus hogÿ en halalomnak ÿ deen
ees vegezetÿm mÿkoron en lelkem ees elmem halalnak gÿarlosagos zomo
rusagban leÿend ÿrgalmassagath we lem tegÿed / Hogÿ ellensegnek zer
nÿwseghes Rettenetesseget ne lassam Remenseghem The benned vessem hogÿ erewkke
the veled ees the zen tÿdwel lakhassam / Amen pater
noster Aue Maria / Tizen Negÿed oIesus felseeges Atÿanak abraza
ees ew mÿwoltanak fenessege Emlekezzel az Aÿanlassrol merth {9v} Merth the
zenth lelkedeth atÿadnak a ÿanlad mondwan Atÿam en lelke meth
the makodban Aÿanlom Ees zakadozoth the zenth tested nÿlwan walo
the nagÿ melÿ sebÿdnek kese rwsegewel mÿ walchÿagwnkerth : the
ÿrgalmassagod nagÿ kaÿaltassal : the zenth lelked kÿ bochÿatad kÿ
kaÿaltas vram iesus the zenth istensegÿ hatal madnak wala ÿege
· Ez the dichew es dragalatos halaloderth · kerlek zen
theknek kegÿes kÿralÿa Batoroh En ghemeth eresseÿch Angÿaloknak mÿat ta
hogÿ en ellensegÿmnek erdegnek ez wilagnak ees testnek ellene alhassak
Ez wilaghÿ bwnnek megh halÿak : the nekewd elÿek en
halalomnak ÿdeen En lelkemeth ez zamkÿwetteth ees za randok helrwl
fogÿad the zenth lakodalmadnak bÿzonsagos Erew mer holoth mwnkalathnak terhe
/ {10r} wegzÿk Ees the dichewsegednek zeep sege faradatlan kewansagba tewkelle
tÿk Amen : pater Noster et Aue Maria . Tizen
ewtewd oIesus bÿzon ees gÿmelches zelew gewkeer . Emlekezzel the
zenth werednek hullasarol kÿt nagÿ bew segest mÿ erethewnk ewttel
Mÿkoron kerezt fanak saÿtoÿaban ten Magad ÿdwessegwnknek borth the draghalatos
weredeth kÿ fachÿaraad ees az sido wi teznek ew chwchaÿa
the zenth oldala don nagÿ melseghes sebet nÿta . hon
nat ez wilagnak gerÿedetes bÿnenek hÿedelmer nagÿ bwlseggel Mÿnd the
zenth zÿwed ees derekadbeli dichew weredet vizzel elegÿ Mÿ ÿdwessegwn
nek zerelmednek ÿegÿere Nekewnk adad vgÿ hogÿ the zenth weredbe
egÿ chÿep@@-peneth sem Marada the derekadba: {10v} kẏth mÿ ÿdwessegewnkeerth Nekewnk
kÿ nem ewttettel wolna Az ÿdeben w ram Iesus the
dichÿesegw gÿenge tes ted megh herwada ees the derekadnak zeep
were mÿnden eerben el Apada the zenth chÿontodbelÿ welew megh
ezthe weredeek mÿnd the zenth emberseged magas kerezt fan fÿgwen
zomorossa gos gÿazba eltezeek holot kegÿes ÿesus olÿannak ÿelenel Mÿnth
mirra fanak ew nÿlawal ez the nagÿ kegÿesseges kenoderth ees
dragalatos wered hulla eerth kerlek edes iesus sebeseÿchÿed megh en
zÿwemeth the zenth zerel mednek kewanÿattÿaual : hogÿ the zent
kenodon ees halalodon walo sÿralmam eÿel napwal legÿen nekem elew
ken ÿer fordoh Engem mÿndenestwl the hozzad hogÿ en zÿwem
the neked le gÿen kellemethews lakodalom Nÿaÿa- {11r} ssagom legen Iozagnak
tewkellte eletemnek hogÿ erekkwl erekke dÿchi redbe Lassalak ez mÿnd
ez the sok ÿo tetelewdrewl Mÿndenkoron sÿralmas halat adhassak the
hozzad fohazkodwā Ennÿe nagÿ zerelemnek ÿegÿet erekke zÿwembe tarthassam :
hogÿ en halalom nak ÿdeen the kegÿes irgalmassago@@-dwal nekem segel
edes Iesus . hol oth emberi segethsegh megh fogÿat kozÿk
kÿ zenth Atÿaual es kegÿes zenth lelekwel elz ees orzaglas
erekkwl Erekke Amen / pater noster Aue maria / Ez
ÿmachÿagok@@-nak Aÿanlasarol walo ÿmadchÿag Ezen keppen Mondatÿk / vRam iesus
cristus elew isten nek zenth fÿa the Rettenetes khenidnak dichew
sebidnek es dra galatos halalodnak ew tiztelendew {11v} dichewsegereaÿanlom kegÿes Iesus
ez tÿzen ewth pater nostert es azan@@-ne aue mariat ez
felÿwl mondoth ÿmadchÿagwal kÿkert kerlek Mÿn denhato Atÿa istennek fÿa
: hogÿ engemeth the meltatlan ees bÿnes zolgalo leanÿodat ·
E · meltolni megh oldoznod ees zabadeÿtanod . en bÿneÿmnek
kewtelebewl kÿkwel en gÿermeksegwmtwl fogwa ez oraÿgh vetkezthem volna the
zenth paran chÿolatid ellen : ez napÿ Napon tarch ees
erewsich engem wram iesus the zenth zolgalatodba hogÿ teged fe
lelmes zerelmel zolgalÿalak ees Tekelletessegbe Maradÿak weg Napo@@-math ÿobba wegezzed
ees ez gÿar losagos Nÿawalÿas welagbol : ha kÿ mulom
lelkemeth Erewk dichÿese ges wigassagra wiged holoth ze netlen the
weled wigadÿak kÿ Atÿaual ees kegÿes zenth lelekwel {12r} elz ees
orzaglaz egÿ dichewsegbe · erekkewl erekke kÿth agÿon Mÿ Ne
kwnk Atÿa fÿw zenth lelewk Amen pater Noster Aue Maria
/ ez wegig Irta Az the zegenÿ Atÿad fÿa Mihal
deak kÿbewlte zolgalhassad az erewk Istenth ees Mÿ erettwnk ÿmagÿ
/ Amen / In Anno Eiusdem Incarnacionis domini 1520 {12v} [[]]
{13r} VALAKI EZ KEVETKEZENDEW ÿmachagokath az ÿesusnak fezewletinek elo̗tte megh mongÿa
heth pater nosteral ees annÿe Aue mariawal terden alwan /
ez em-@@-ber wal harmÿnc keth ezer eztendeÿg walo bwchwth /
Mel ÿmachÿagoth negÿed In-@@-nocencius Papa megh confirmalth az vag megh
ero̗ssÿtheth Melÿ ÿmachagok ez kepen kezdethnek O Vram iesus christus
ÿmadlak theghedeth az kerezthfan fÿgghessederth / es az the-@@-wÿskoronath feÿedbe
wÿselesederth / ker-@@-lek thegedh hogh az the zenth kerezth fad
zabadÿchon megh engemeth az we-@@-ro̗ angelthwl / Amen · pater
noster / Aue maria · O Vram iesus cristus ÿmadlak
the-@@-ghedath az kerezth fan megh sebesso̗lesse-@@-derth epewel ees echethtel walo
ÿtoderth ker-@@-lek thegedh / hogh az the sebeÿd legenek en
lelkemnek vrwossaghÿ / Amen · pater noster / Aue maria
· O Vram iesus christus ÿmadlak thegedh az koporsoba helheztetessederth
kenetekkel / {13v} megh kenettetederth kerlek theghedeth / hogh az the
halalod / legÿen een eletem / Amen / pater noster
Aue maria · O Vram iesus cristus ÿmadlak theged ÿo
o̗rzo̗ / tarch megh az ÿgaza-@@-kath / thed ÿgazakka az
bÿnesseketh / mÿnden hÿweknek ÿrgalmazÿ / ees en-@@-neken binesnek legh
· kegelmes / Amen / pater / O Vram iesus
christus az keserewseghederth melÿeth en erettem gÿarlo bineserth az kerezthfaan
zenwedel / ÿelesben az horaba / mikoron az the nemesseges
lelked el wa-@@-lek the testedtewl · kerlek teged ÿrgalmaz az
een lelkemnek / az o̗ kÿ menese koron · Amen
/ pater noster / Aue maria / O Vram iesus
cristus ÿmadlak tegedeth / pokolba zallatoderth / ees foglÿokath za-@@-badetassoderth
/ kerlek teged hogh nee bo-@@-chas engemeth hoda bee mennen
/ Amen / / Pater noster / Aue maria ·
O Vram iesus christus ÿmadlak thegedeth {14r} halottaÿbol fel thamadassoderth /
men- ÿorzaghba fel mentederth / ees attÿa isten-@@-nek ÿoghÿara ilthederth
/ ÿewende bÿro-@@-sagoderth ees mendenek megh ÿtilesederth / kerlek teged
hogh az the zenth ÿewete-@@-lednek ÿdeÿn : ne bochas bee
mennem en-@@-gemeth az bÿnessekkel az ÿtelettre Dee eleztheb az een
bineÿmeth megh bochÿas-@@-sad hogh nem mÿnth engemeth megh ÿtilnel /
ees ÿrgalmaz een nekem / Amen / Pater noter /
Aue maria gracia · etc · Egh aÿtatos ÿmachÿagh kezdetÿk
Vram / mÿndehatho isten kerlek tegedeth / ma / ees
mÿnden ÿdeben hogh az the se-@@-beÿd legenek en nekem halalomnak
ÿde-@@-ÿn olthalmazoÿ pokolbeli ewdeghtewl · amen · Nagh buchus ÿmachagh
eez merth wagÿon harom ezer ezthendeÿgh valo / Buchuÿa /
fordeÿch az leueleth {14v} O Megÿtelen embersegh / O Nagh mar-@@-tirwmsagh
/ O melÿ sebek / O wernek ÿozaga / O
halalnak kemenseghe / O / ÿstenÿ edessegh · Seghelÿ mÿnketh
az ewrek elethre Amen / Kÿs karachÿonÿ Ewangelÿomnak ez keppen
walo magÿarsaga wagÿon · Az ideben / ninek wtanna bee
telÿesse-@@denek nÿolch napok / hogh kernÿewl metelthethneÿek az germek /
hÿwatatek az ew newe ÿesusnak / melÿ hÿwattatek az angÿalthwl
minek elethe az v́ me-@@-hebe fogattathneÿek Vÿzkerezthÿ Ewangelium / Melÿeth
megh ÿrth zenth lwkach ewangelista ewangelÿomrol zerzeth kenÿwe<ben>nek masod rezeben
/ Ez keppen · Mÿkoron leth wolna iesus tÿzenketh ezthendeÿ
ember / o̗kh fel menuen ÿe-@@-rusalembe / az innep napnak
zokassa ze-@@renth / ees az napok bee tellÿesedwen / {15r} mikoron
megh ternenekh / marada az gÿermek iesus ierusalembe / ees
megh nem esmerek az o̗ zÿleÿ / De maga /
alitwan ewtheth lennÿ az gelekezeth-@@-be / iewenek egh napÿ vtath
/ ees keresÿk-@@-vala o̗theth az rokonsagh ees esmero̗kh kezeth /
Ees megh nem lelwen / megh therenek ierusalembe / kereswen
ewteth / Ees lewn harmad nap vtan / megh lelek
o̗theth az templomba : ÿlwen az doctoroknak kezette halgathwan ewketh
ees kerdwen / ÿhwdalkoznakwala mind azok kÿk ewtheth halÿak wala
/ az o̗ Bo̗lcheseghen / ees felelethÿn / ees latwan
el chwdalkozanak / Ees monda annÿa nekÿ · Fÿam mith
tettel / nekewnkh ez keppen? ÿme az the agÿad ees
en ban-@@-kodwan kereso̗nk wala teged / Ees monda nekik /
michoda hogh enghem kerestek wolth // Nem thwgÿatok wolthe merth
azokba kel nekem lennem melÿek {15v} az en agÿame / Ees
o̗kh megh nem erthek ez bezedeth / melÿeth zola nekÿk
/ Ees ala zalla velek / ees ÿewe nazare-@@-thba /
es vala alaÿvk vettethwe nekik / Ees az o̗ annÿa
tarthÿa wala mind . ez bezedeketh / hordozwan az o̗
zÿwebe / Ees iesus newekedik wala bo̗lchesegh el ees ÿdewel
ees malazthwal istenel / ees emberek nel / Hwsweti ewan-@@-gelium
zenth mark kenÿwenek thÿzenhatod rezebe vagion megh irwan? Az ÿdeben
Maria magdalena / Ees zenth Iacab annÿa <maria> Ees zebedeusnak
annÿa wenek keneteketh / hogh el ÿe-@@-wen megh kenneÿek ÿesusth
/ Ees ÿghen reghel egh innep napon ienek az koporsohoz
/ ÿmmar az nap fel tha-@@-madwan / Ees mondnak wala
egh mas-@@-nak kÿ fordÿthÿa el mÿneko̗nk az keweth az koporsonak
aÿthaÿarol? Ees thekÿnthwen / lath<akakh> lathak lee {16r} forditattat az keueth
. Bÿronnal wala ÿghen nagh / Ees be menwen az
koporso-@@-ba / latanak ÿffÿath ilwen iob kez felel Be fedezthetheth
feÿer ruhawal / ees megh remo̗lenek : kÿ monda nekÿk
/ Ne akarÿathok felnÿ / Az nazareth Beli megh fezewlth
Iesusth keresiteke? Fel thamadoth : nÿnchen ÿth / ÿme <l>az
heleÿ hol helÿheztettek ewteth / De men-@@-nÿetek eel · mongÿatok
az / ew thanÿth-@@-wanÿnak / ees peternek / merth elewl
wezen tÿtheketh Galileaban / Oth meg / megh latÿatok mikippen
megh mondot-@@-ta nekthek / Az Vrnapÿ ewangemoth zenth Ianus irtamegh
kenÿwenek hatod rezebe · Ees ÿg<h>en magÿaraztathik · Az ÿdebe
monda iesus az v́ thanÿth-@@-wanÿnak / ees az sido seregeknek
/ az en testem Bÿzon ethek / Ees az en
verem bizon ÿtal / az kÿ ezÿ en thestemeth /
Ees ÿzÿa en veremeth / En Bennem {16v} lacozik / Ees
een v́ benne Mikeppen Bochatoth engemeth az Een elo̗ agÿam
Ennes elek agÿamerth / Ees az kÿ ezen engemeth /
ẃ eel en erettem / Eez az kenÿer kÿ menÿbo̗l
ala zalloth / Nem azonkeppen mÿkeppen ewthek az thÿ agÿatok
az mannath / ees megh hol-@@-thanak / Az kÿ ezÿ
ez kenÿereth eel ewrewke / El kezdetik az ziz Marianak
epeseghero̗l walo aÿtatos imachagh O Een Nemes azzonÿom o̗ro̗k zenth
seghes ziz maria / felseghes dÿ-@@-chesegnek / ees irgalmassagnak annÿa
/ az thernek faÿadalmaÿrth kÿ az thee zenth lelkedeth altal
ÿara / mÿkoron az the eggethlen egh fÿad / az
mÿ v-@@-rwnk iesus cristus az keserew ha-@@-lalth az kerezthfaan zenvede
/ Ees kerlek thegedeth az the zÿlettednek v́ kewansagaerth kÿwel
az the zenth {17r} Annÿasagodon keserwesen kenÿerewle / theghed zerethe /
ew apostolanak ees ewangelistaÿanak ÿanosnak kÿwalth-@@-kepen walo zeretheÿenek aÿanla /
ze-@@-relmes keserwetes kenÿerewletes zen-@@-wedetes leegÿ minden een bumon / Banatomon
/ minden en ellenem walo / ees akar mÿ nemew
en nagh nÿawalamon / O kegelmes ziz maria nÿawalÿassa<k>gnak edesseghes
wÿ-@@-gassagh / nÿomorwlthaknak irgal-@@-massagos annÿa / Ees minden nagh nÿawalÿa
belÿeknek keez seghethsegh / halgassad megh en sÿralmas ÿmacha-@@-gomath merth
wagÿwk kÿlemb-@@-kÿlemb nÿawalÿaban megh foglal-@@-thathwan / een bÿneÿmerth / De
nem thwdok kÿhez fwthnom / hanem chÿak the hozzÿad zÿleẏe
en vram-@@-nak {17v} Iesus cristusnak / Megh theritheÿe em-@@-berÿ nemzethnek /
kerlek theghedeth az edessegherth / melÿ edessegheth az the zeretho̗
fÿadnak az mÿ vronk iesus christusnak haath wala / mikoron
emberi nemzetheth hozzaÿa o̗lele hogh o̗theth zabadÿtanaÿa / Atÿanak ees
zenth leleknek <zo̗ze> zerzesebo̗l / az gÿarlo testeth rea wenne
mÿ ÿdwesseghewnkerth / Angeli keweth-@@-seghel / zenth leleknek megh ko̗rnÿ-@@-kezeseuel
the theled kegÿes zÿz <.> maria thestedh fogada / thelÿes
kÿlench holnappa the zenthseghes mehedbe isten ees ember viseltetekh /
az kÿlench / holnap Be telÿessedwen / zenth leleknek chelekedessenek
mÿ-@@-atta / az the zÿzeseghes es dÿcheseges / mehednek theremebo̗l
kÿ ÿewe mÿl-@@-tho lo̗n zÿlethnÿe / Nem vtala ez velagoth
megh latogathni / Ees {18r} kerlek thegedeth monthathathlan nagh Banathÿderth /
mwnka<d>ÿderth / kÿketh the wallal bodogsagoz zÿz mikoron / nem
vala az the zÿlessednek ÿdeÿn / az the zenth feÿedeth
howa fognodh / ees az the megh gondolhattathlan nagh eremedeth
kÿ theneked akoron len / mikoron az the eggethlen egh
fÿadath az mÿ vrunk ÿesusth mÿnden sere-@@-lem nekil ziled /
kÿth mÿnden em-@@-beri magh nekil fogadal / Ees mÿnth istennek
bizon fÿath mẏndeneknek elethe ÿmadath / ew ko̗rnÿwlmetele-@@seÿerth az harom
zenth kÿraloknak megh aÿandokozasokerth / az the edes fÿadnak az
templomba be witeleÿerth / ÿgh az sÿmeonnak varassaerth vÿ-@@-gasagaerth /
ees aÿanlasaerth ees az monthhatathlan nagh banathokerth {18v} Mwnkakerth nÿawalakerth kÿ-@@-keth
the wallal zÿz maria mikoron az the edesseghes fÿaddal az
mÿ vrun-@@-k iesus christusual egÿpthomba fu-@@-thal oth o̗ wele thelÿes
heth ez-@@-thendeÿgh nagh zeghenseghel es nagh enghedelmeseghel lakozal / ees
kerlek theghedeth az megh gon-@@-dolhattathlan nagh keserewseghederth / kÿth az
the zeretho̗ fÿad az mÿ vrvnk iesus cristus haath valla
mikoron / Oliuetim hegÿen o̗ zenth atÿa ÿmada / hogha
lehethseghes volna mwlneÿek el ẃ zenth seghes kÿnÿa / Ew
kerezth-@@-segheÿerth / zenth bo̗ÿthÿerth / kesÿrtetÿ-@@-erth mÿndenemew ew zenth kÿnnÿa-@@-erth
/ Ees mwnkaÿaerth / fohazkodasÿerth / ees faradsaghÿerth / <bvaerth>
bwaerth / sÿralmaerth harmad ÿmachagaerth / wero̗s werÿtek <ese> ezeseÿerth
/ fo̗ldre lee hwllassaerth / feel emeleseÿerth / megh {19r} Ielensegheÿerth
Ees ew halalan walo megh bwsulasaerth / megh fogasaerth /
megh kethezeseÿerth / megh ostoroztata-@@-saerth / archol ees nÿakon vereseÿerth
hamissan bee vadoltatasaerth o̗kÿralÿ zenth feÿeth naadal bee vereseÿerth /
Ees bee to̗reseÿerth / o̗ to̗wÿsk koronaÿa-@@-ÿaerth / Enghedelmesegheÿerth /
Ees wezteghsegheÿerth / faradsagaerth / megh fogÿathkozasaerth / kÿketh ew
zenwede / az bÿnesekerth / az keserew-@@-seghes ko̗nÿwel walo kÿ
kesereso̗derth / az zo̗rnÿew halalnak eetz az <le> kennak helÿere
/ az nagh zerelemerth kÿth az the zeretho̗ fÿad az
mÿ vrvnk iesus cristus haath walla mikoron the ele-@@-thed zÿz
maria ees mÿndh az nepek elo̗th mezÿtelen az kerezthfaan fighe
/ Ees az ÿrgalmassagherth kÿth az tol-@@-vaÿal tho̗n / o̗
zomehsagaerth / eche- <thez> {19v} theth es epeth o̗zwe eleghÿthwe megh
ÿwasaÿerth / o̗ aÿanlasaerth kÿwel ew zenth lelketh agÿanak aÿanla
/ o̗ zenth-@@-seghes lelkeÿerth / o̗ nagh kaÿaltasaerth / mondwan
En istennem istenem / mÿerth hagÿal eel enghemeth? Ees ew
feÿeth lee fÿghezthwen / monda / Megh wagion to̗kelwe /
Ees o̗ zenth lelketh kÿ bochatha / Ew rwhaÿa hasarthon
weteseÿerth / Ees o̗ chwchaÿaerth kÿ az o̗ oldalaba bee
o̗klelenek · Az wererth ees az wÿzerth / kÿ az
o̗ zenthseghes oldalabol kÿ ÿewe / ÿr-@@galmassagoth ees malazthoth mÿreÿank
bewen o̗the / o̗ halalaerth ees themeteseÿerth Az ko̗ ziklaknak
megh repedezÿsewk-@@-erth / Az templomnak swporlatha ke-@@-the zakadasaerth / Napnak
wÿlaga eel wezeseÿerth / Fo̗ldnek megh ÿndwlasa-@@-erth / Pokolra zallasaerth
/ Ees mÿnd az zenth lelkekerth / kÿketh o̗ ÿo̗we-@@thelÿwel4
megh wigaztala / o̗ dÿche- {20r} seghes / ees gÿozedelmes fel
thamadasaerth / ees az monthatathlan nagh o̗ro̗merth / kÿwel theneked
edeseghes anÿa mÿn-@@-deneknek elette o̗ro̗k zenth dicheseg-@@-hel megh ÿelenek /
Ees wÿgasaghalh / Ees azon o̗ dicheseghes zenth ÿelenÿseÿerth kÿwel
the neked walaztoth zÿz / Ees mind egeb walazthoth /
apostolinak az neg-@@-wen napigh ÿelenek / o̗ dicheseghes me-@@-nÿbe menethÿerth
/ kÿwel the eletedh zÿz Maria / Ees mÿnd egebek
lathwan / menÿorzagba fel mene / Az zent lÿlek malazthÿaerth
/ kÿth az thanÿthwa-@@nÿoknak o̗ zÿwekbe / tÿzes nÿelwnek kepebe
bee o̗tte / ees o̗ mÿaÿwk mÿnd ez wÿlaghra mezze
ees zelessen kÿ the-@@-rÿthe / Az rezketendo̗ ÿtÿleth napÿa-@@-erth ·
kÿre ÿo̗wendo̗ ÿthÿlni eleveneketh {20v} Ees holtakath / Ez Vÿlagoth tÿztÿta-@@-nia
/ Mÿndennemew zenth kÿnnÿaert / Ees mwnkaÿaerth kÿkbe theweled rÿze-@@zedek
ez wilaghba o̗ edesseghes zenth bezÿdeÿerth / Predicalassaerth / ees
chw-@@-da thÿtheleÿerth / Ees az megh gon-@@-dolhatathlan nagh o̗ro̗mederth /
kÿvel the dÿchesÿghes zÿz azzonÿ the edesse-@@-ghes fÿadnak eleÿbe fel
menÿl / hol orewlzh ees wÿgadzh wighezethneko̗l / Vigazthalÿ megh
enghemeth dÿche-@@seghes zÿz Maria ez een kerelmessem-@@-be kÿerth een the
zenth newedeth ede-@@-sdeden kerem / Ees ero̗ssen remÿnlem / Ees
nÿerÿedh megh eennekem az the edes fÿadtul az mÿ vronk
iesus cristus-@@-thul ez een ko̗nÿo̗rghessemeth zepplete-@@-len zÿz / Olwas o̗th
pater nosterth / Ees o̗th Aue mariath / es kezdel
az kerezthen / {21r} Teghedeth azerth kegelmeesseges azzonÿ kegÿes zÿz felseghes
kÿralnak le-@@-ÿanÿa / menÿorzagnak keralne azzo-@@-nÿa / Eez megh nÿomorolth
wÿlagnak kegelmes olthalmazoÿa / elethnek zÿleÿe / Bÿnes nepnek remenseghe
/ Romlothaknak wÿgassaga / kerlek hogh en nekem nÿawalas bÿnesnek
/ mÿnden nemew keserew bÿneÿmro̗l penitenciath ees o̗ro̗k bochanatoth nÿerÿ
/ Ees thowaba enghemeth the / kegÿesseges olthalmad ala mÿndenne-@@-mew
halalosbÿntho̗l megh o̗rÿz / ma-@@-lazthÿaba / ees o̗ zerelmÿbe az
the ides fÿadnak enghem megh ero̗sÿch / Ees mÿkeppen abba
een bÿzonÿos wagÿok / hogh az the ÿdesseghes fÿad az
mÿ w-@@-ronk iesus christus theghedeth semmÿ {21v} thagadwa megh halgath /
Een azon-@@-keppen ero̗zÿen kẃnÿeben / thelÿesben / Ees tho̗keletesben az
the zenthseghes segh-@@-edelmedeth / ees megh ero̗sewltessem az kegÿesseghes ziwed
zerenth / Ees ko-@@-nÿo̗<.>ro̗gh az the zenth fiadnak / hogh
thegÿe akarathÿokath az o̗theth felo̗k-@@-nek / Ees o̗ benne gÿo̗nÿorkedo̗knek
kerelmessÿth meg hal<gas>lÿa / Annak oka-@@-erth een nagh remenseghem zÿz
Maria / halgasdh megh een zÿwemnek kere-@@-meseth2 / Ez een
nÿawalamba kÿerth een the zenth newedeth edesdeden keerem Ees ero̗ssen
remenlem / Ees nÿerÿed megh een nekem az the edes
fÿadthul az mÿ vronk iesus christusthul ez en keremÿse-@@-meth /
ez maÿath / ees egÿebhaÿath / kerezthÿen hÿthbe ero̗s remensegheth
/ the-@@-kelletes zeretheteth / ÿgaz hÿtheth / zÿ {22r} -wemnek thÿztha
theredelmessegheth ko̗-@@-nÿew <hullatassokal> hullatassoknak kuth feÿeth / Thÿzthasagos gÿowonasth /
meltho-@@-sagos eleegh tÿthelth / ees mÿnden een ero̗m zerenth walo
bÿnthwl megh ol-@@-thalmazazth / Eez welagnak megh vta-@@-lassath / Istennek
ees agÿamfÿanak zerelmeth / Az the zeretho̗ fÿadnak ha-@@-lalanak zÿwembe
walo wiselesseeth / Fogadassÿmnak bee telÿesÿtheseth / Mÿn-@@-den nemew ÿo
mÿwelkedethembe walo megh maradasth Ees benne walo gÿa-@@-rapodasth / the
weledh kellemethes valo ko̗zo̗swlesemeth / Bodaghsagos halath / Thelẏes ees
bÿzonÿ penitenciath / Een agÿamnak Ees Anÿamnak Ees agÿam fÿaÿnak
/ ÿo barathÿmnak Enne-@@-kem ÿothewo̗knek · Ees mÿnden ÿo .
{22v} hÿweknek lelkÿeknek nÿwgodal@@-math / nÿerÿ elo̗knek ÿdwesseghes ÿo zerenchath ez
wÿlagon / ha kÿ mwlnak ez wÿlagbol / nÿerÿ azok-@@-nak
o̗ro̗k dichesegheth / Amen / ẏaÿ hogh faradek Bor ythlan
Valakÿ / ez ÿmachy̋agokath aÿtatossagal azzonÿwnk maria kepe eleth megh
monghÿa terden alwa / Innocencius nÿolczad papa enghedeth kenthwl ees
bÿntho̗l walo thelÿes Bochwth / Annezor menÿzer megh mongÿa /
De wgh hogh megh gÿ-@@-owonth ees thoredelmes legÿen Sequitur oracio
ÿmachÿagh IDwo̗<g>zlegh2 dÿcheseghes Napnal feno̗sb chÿllagh / Istennek keg-@@-ÿelmes annÿa
/ mÿnden mezneel edesb / Rosanal pÿrosb / liliumnal feÿerbh
/ mÿnden ÿozaagh / theghedeth {23r} Ekesÿth Mÿnden zenth / theghedeth
thÿzthol / menÿorzaghban fo̗lseghosb / Amen / Pater noster Aue
Maria / O Dÿcho̗signek azzonÿa / O wigasagh-@@-nak keralne azzonÿa
/ O kegelmes seghnek Ees irgalmasaghnak kwth feÿe / O
menÿorzagnak feno̗sseghe / para-@@dÿchomnak edo̗sseghe / zenth embereknek o̗reme /
zÿzeknek gÿo̗ngÿe / Thenekedh dicheseghes azzonÿom zÿz Maria aÿan-@@-lom ez
maÿ napon ees mÿnden o̗debe een / lelko̗meth / Ees
thestemeth / Ees mÿnden een ÿletho̗meth / Aldoth christusnak annÿa
/ zÿz maria / o̗reke megh maradal az the aldoth
fÿaddal / mÿ vronk iesus christusal / kÿ aldoth o̗ro̗kwl
o̗ro̗ke amen O nuda humanítas O magnum martíríum / O
profunda wlnera / O virtus sanguinis · O mortis a-@@-cerbítas
/ O diuina dulcedo / adiuua {23v} nos adeternam felícítatem /
Amen / Nÿolchad Bonifacius Papa ez ÿmachagoth megh mondonak aÿ-@@-tatossaghal
Enghedeth / thelÿesseghel walo Buchuth / Sequitur oracio / O
Vram Iesus christus halaath adok the neked / kÿ ezwÿlagnak
ÿduessegheÿerth ÿhwda keppen akaral megh thesto̗swlni ala walo helÿo̗n zÿlethni
· Az ÿazolba helho̗zthethnÿ / ko̗rnÿwl metheltethnÿ · Az templomba
bee wÿtethnÿ / Ees az sÿ-@@-dokthwl megh wtaltathnÿ / az
arvlo Iwdasthwl apolasnak mÿatta eel arul-@@-thathnÿ / ko̗thelekkel megh ko̗tho̗ztheth-@@-nÿ
/ Ees mÿkeppen az artathlan Baran / az aldozathra withethnÿ
/ Ees annasnak kaÿphasnak Pÿlathwsnak / Ees Hero-@@-desnek / <eleÿbe>
eleÿwkbe ektelenseghel withethnÿ · Az hamÿsthanwkthwl bee wadolthathnÿ / Haborusaghokkal
illettethnÿ {24r} Ees ostorokkal Werethnÿ . Hagÿapa-@@-sokkal / po̗gdo̗stethnÿ . Tho̗wÿskeel
ko-@@-ronazthathnÿ . az ko̗ro̗zth fara fel emelthethnÿ / az tholwaÿok
ko̗zÿbee zamlalthathnÿ / Epewel ees echetthel ÿtathnÿ . Lanchÿawal megh
sebhetteth-@@-nÿ . The azerth Vram iesus christus · Ez the
zenthseghes kÿnaÿderth · Ees az the zenth ko̗ro̗ztho̗derth melÿekhro̗l en
melthathlan bÿnes emleko̗zetheth to̗zek / zabadÿ<.>ch megh enghem pokolnak kennÿathwl
· Ees meltholtassal enghe-@@-meth nÿawalÿas Bÿno̗sth oda bee vÿn-@@-ned .
howa the weledh egÿethembe bee-@@wÿd / az megh fezÿthetheth tolwaÿth
· kÿ eelzh ees orzaglaz mÿnd o̗ro̗kkwl o̗ro̗kke / Amen
/ Laus deo · Supra Notate oraciones ad laudem summi
architecti dei Necnon Eius genitricis illibate finite vero sunt Anno
domini Millesimo Vigesimo et quingentesimo {24v} Sequítur vna oracio de quinque
gau-@@-diis Beate marie Virginis / et est Beati Bernar-@@-dini abbatis
clarenalia ut dicitur oracio Est tibi pÿssima quasi osculum imprimitum
hunc audire versiculum / Aue Maria gracia plena do-@@-minus tecum
· Tocies enim oscularis : quocies per aue salutaris ·
Ergo adeius ÿmaginem accedite oscula Imprimite · Aue maria dicite
/ Gaude virgo gra-@@-ciosa verbum virgo concepisti · Gaude tellus
fruc-@@-tuosa fructum uite protulisti / Gaude rosa speciosa Vernans christo
resurgente · Gaude mater gloriosa christo celos ascendente · Gaude
fruens delicÿs Nunc rosa iuncta lilÿs · Munda nos a
Vicio et tuo iunge filio / Amen / Versus O
dulcis amica dei Rosa vernans atque decora memor esto mei
dum mortis venerit hora · Bonifacius Papa dedit omnibus sequentem
Oracionem deuote dicentibus ÿentum dies In-@@-dulgenciarum / Sequitur oracio /
Aue marÿa alta stirps lilÿ ÿastitatis / Aue profunda viola
vallis humilitatis . Aue lata rosa campi diuine charitatis ·
Aue abÿssalis fons omnis gracie et misericordie celi ros fructifer
omnis diuine sua-@@-uittatis et deuocionis Amen / Enthÿzthelendo̗ azzonÿm kerlek
hogh een ÿrettemÿs az megh fezo̗lth iesus christusth ees az
zeep zÿz Mariath ÿmagÿathok pater nosterth ees aue mariath mondwan
/ {25r} regẏna celẏ letare alleluia quia quem eruisti portare alleluia
celos ascendit sicut dixit alleluia ora pro nobis de um
alleluia domẏne nate Deus alme nobis confer presta<ss> que uiuere
qoniam te de cet laus honor o domine qui celos
ascendisti et et pie fac nos ipsum scandere alle luia
Regẏna celi letare alle luia quia qem eruisti portare aleluia
spiritum misit [...] ut promisit aleluia ora [...] pro nobis
deum / alleluia do mine nate deus al[...] me nobis
confer presta {25v} que uiuere quoniam te [.] decet laus honor
o domi ne qui <de tuo> spiritum misisti etcet pie
fac nos ipsum cernere hec nobis dat solacia Assunt anne
solempnia nobis eius filia indita tulit gaudia Anne <na.> <..>
aluus conducludittur diuinnitus sic soluitur maria hinc egreditur <de> salus
mundi porrigitur A nne nateeligitur hanc an gelus alloquitur diuina
sic infunditur iesus cristus hinc nascitur {26r} Anne laudes persoluere dulce
melos depromere bro tanto decet munere quia meruit hec signe
re Anne omnis appalu dite et vos fratre<e>s con cinite
voces in altum tollite grates in altum rependite Anne sanc
tam fac filiam tuam no bis propiciam vt ipsius per
graciam reducamur ad patriam amen antÿ fona wenÿ in ortomn
responsum weni electa {26v} wrwnknak zenth thestenek · hozzank walo wetelerwl
ÿg en zep ÿmachag ezen kep-@@o en edes es zerelmes
therem tem es meg waltho wramÿe sws crisstws kÿth en
mastan na gÿ lelkÿ ahÿthatossagal kÿwa nok hozÿam wennem the
la tod es thwdod mÿndewn zÿk seges woltomath es gÿarlosago
math kÿkew<k>th zenv<d>edewk me ne bewnewkben es gonossa gokban wagÿok
wetetwen kÿknek mÿatta fewlewttev meg haborodam meg nehezewth em meg
fewrtewzthetem es ke serthetben esstem mÿnd ez ÿllen zÿksegemnek <.>
okaerth ees orwossa gaerth <ÿa.er> ÿewewk es folÿamom the {27r} hozÿad
kewnÿewsegewmerth es lewlkÿ wÿgaztalasomerth teged kerlek teged onzollak oh menn
ÿeÿ dÿczew kÿraÿl kÿ mÿndewnth twcz kÿnek elewthew mÿndew newk
nÿlwan wannak tehecz engewmewth tekelletewsse te twdod wram mÿnemew lewl
kÿ ÿozagok nekewl wagÿog zÿkse ges ÿme ez nap es
ez oraban te elewted allok mÿnth nÿomorew es mezÿhtelen zenth
malaztot es ÿrgalmassagoth kerwen tele seÿcz be te zegen ehewze<z>w
zom mehoz zolgalo leanÿodath gÿo had fel en zÿwemnek lewl
kewmnek hÿdegssegeth te zenth zerelmednek twzewel wÿ lagossohadmeg en waksagomath
te dÿczewseges zemeleÿdnek ÿe len wolthawal fordohad mÿnd en {27v} ez
wÿlagÿakath ennekem kelle<d>th lensegre mÿnden elenzew nehese gewth bekewsegews zenwedesre
mÿnden theremthewth allathoth wthalathra es el feledesre emmeld fel en
zÿwemeth lewlkewmeth the hozÿad meÿn<.>ben es ne had the tho
wa bwdosnÿ ez fewldnek zÿnen de czak thennen magad legÿ
ene kewm mÿnden edewssegewm ewrewke the legÿ ethelewm es ÿtha
lom en zerelmem en ewrewme m en edewsegem es mÿndewn
kÿ wantham ÿo kÿ wagh es fogÿathko zhathathlan bodogsag es
aldoth ÿsten ew<e>rewkewl ewrewk amen oh en edewsegews wram ÿesws
chrÿstws meÿl nagÿ az the dedews segewth az olÿ aÿthathos
lelewknek kÿ the weled akar lakoznÿ es gÿw neÿrkewdnÿ az
the wendegseged ben holoth ew nekÿ egÿeb ethele es ÿthala
nÿnczen ha nem {28r} oh felseges ÿsten wr ÿsten hata lmas
ÿsten erews ÿsten foghatat lan ÿste bewlczeseges ÿsten kerle k
mÿnd az te meg mondhatat<.> lan ÿstenÿ erwdre es az
te ze relmes zÿlednek zeplewtelen tÿ ztasagara es mÿnd az
menÿorzag belÿ zentewknek eerdemere ke rlek hogÿ legÿ kewnÿwrewletes en
raÿtam en edews teremtem en edews ÿdwezÿttem halgasmeg ez maÿ
napon mert czak tebenned wagÿon mÿnden bÿzodalmam azert en edes
meg waltom ne hagÿ el weznem mert ÿm az en
elensegÿm fel tamatanak en elenem es enge met el akarnak
weztenÿ ew hamÿs tanaczokal es meg akarnak emberek nek elewte
engewmet zegewÿnÿ teni3 es gÿalaznÿ azert ne hagÿ en edes
ÿstenem es en edes ÿeswswm el wezne m kÿ engemet
semÿbewl teremtel es meg semÿe thehecz de nem ara te
{28v} ara theremthel en edes : ieswsom Segÿcz meg engemeth az
the edesse ges malazthodal hogÿ ellene alhas sak merth mÿndenha
meg segel lel engemeth es nem hagÿal enge meth az
en ellensegÿmnek elewthe le esnem azerth en edes zerelmes zÿlem
zwlem zwz marÿa thamagÿ fel melletthem merth az holnapÿ napra
gÿwlekewznek en ream az thanok es leegÿ en zomzolo az
ÿgaz bÿronak elewthe hogÿ ew nagÿ ÿr galmassaganak es /
ÿstenÿ hathalma ssaganak es ereÿnek mÿattha kÿwel lÿmbost meg there
es lwcÿperth meg kewthewze es meg foztha mÿnden bÿrodalmathol azonkepen
en edes istenem meg fozthassanak mÿnden ez wÿlagÿ ÿothwl az
en ellensegÿm es ne eerdewmlÿenek az ew kerelmesse gben meg
halgatthatnÿ mÿnd adÿg lan es the zenth ÿstensegewdnek el lewthe
mÿg az ew alnokssagokath {29r} meg <ÿsa> ÿsmerÿk es meg ÿs
merwen meg zegÿewnewle nek te edessegews zenth zÿne<d> <dek> dnek
es mÿnd az az menÿ orzag belÿ zentewknek elewth ewk
merth en edews ÿdwezÿtt em ÿeswswm meg segelel enge meth
az en erdememnekwl az erth kerlek en edes teremtem wram
ÿesws hogÿ ne hagÿ el engewmeth az the arthatatlan zemth
halaloderth es az te zenth werewdnek hwllasaerth es az edews
zÿz marÿanak zenth ze retÿerth hogÿ legÿ Irgalmas en hozÿam
zegeÿn bÿneshes es wed del az te ÿstensegew nagÿ hara
godat en rolam es boczasaden hozzam az mennÿeÿ zenth angÿa
lokath hogÿ meg oltalmazanak mÿnden latando es lathathatlan ellensegÿmthewl ewrewkewl
ewewke amen {29v} wagÿon mondasom az te dedes zÿwedhez oh marÿa
angÿalÿ fe nessegnek tÿkewre wagÿon zola som az te tÿzta
zÿwedhez ez wÿ lagnak nemes azzonÿa es ÿmadom az te
zentseges haÿlokodnak temp lomath mÿnden en lelkemnek er ressege zerenth
Idwezlewm en zÿ wemnek belsew erzekensege zerent te zepletelen zÿwed<eth>nek
melto sagath kÿ elezer napnak alatta mÿn dennel meltob len
ew bele fogadnÿ atÿa wr ÿstennek mehebewl kÿzar mazoth magzatoth
Idwezlegÿ kÿwa lth keppen walo megzentelthetheth sanctwarÿwm kÿth megzentelth es
[..] walaztoth wrÿsten ennen maga nak zenth lelek mÿath Idwezlegÿ
zentsegnek <s>zensege kÿth megzen telth az mennÿeÿ feÿedelem az ew
chodalathos es kÿ ÿelenthetetlen be ÿewetelÿwel Idwzlegÿ zentsegnek edenÿe kÿben
helhezteteth ÿstenn ek wÿawal ÿrth zenth ÿras Idwez legÿ aranÿas
lada kÿ tellÿes wagÿ {30r} mennÿeÿ mennawal angÿalÿ gÿe neÿerewsegnek edes
lakodalmaw al nemes ÿllatw confectnek ma laztÿawal Idwez legÿen te
zÿzesse ges zÿwed zenth haromsagnak tÿzta sagos lakodalma es dragalathos
zal lasa kÿben az ÿstensegh az emberseg hez eggÿessewle zeretetnek
ewlelese mÿath telleÿel be azerth mÿnden ew rewke walo eremmel
te oh marÿa smaragdosbol zerzewth nemes eden kÿnek zÿne sohameg
nem herwad kÿ az felseges mennÿeÿ kÿralnak az mÿ ÿdwssegewnketh
zomehozwan ÿgaz hÿtnek wenereketh beÿelen ted azon aldoth horaban mÿkoro
n zenth gabrÿel archagÿalnak ÿd wezletÿre ÿllen ÿdwsseges ÿo ÿgeth
felelel mondwan ÿme wrnak zolgalo leanÿa legÿen ennekem az te
bezedeth zerenth magazta lÿon fel azerth eth tegewdeth mÿn den
lelek oh edesseges zÿzmarÿ a mÿnd az te bodogh zenth
zÿwe dnek ÿstenhez walo engedelmes {30v} segewel honnan eredeth zerenth a
mÿ ÿdwessegewnk zarmazek dÿ cherÿen azerth mÿnden nÿelw te gedeth
oh marÿa mÿnd erekkewl erekke Idwezlegÿetek oh zÿzesseges zemewk mÿnden
zemeknel bodog bak kÿkh atÿa mÿndenhato wr ÿsten nek erek
fenessegeth istÿ homalÿossag ban erdemletek latnÿ es neznÿ nagÿ mondhatatlan
eremmel az zepsegev kÿsdeth gÿermeknek zemelÿeben Id wezlegÿetewk zÿzessegews fÿlek
kÿk er demletek halgatnÿ az zenth angÿalok nak ew dÿcheretÿewketh
tÿztewl wen az te kÿsded zÿlettedeth kÿ menÿeth es feldeth
bÿrÿa es atÿa wr ÿstennek edesseges teste lewth ÿge ÿeth
kewwekewlwen az zoros ÿa zolban es sÿrankozwan erwlte len kÿwel
mÿnden sÿralmakath el tewrle az ew zeretew zentÿnek zemekrewl Idwezlegÿetewk
zÿz {31r} ornnak lÿkaÿ kÿk ÿ ÿstenÿ zelnek edes ÿlatÿath erzettek
az zep kÿs Ieswsnak ÿstenÿ zaÿabol kÿwe zarmazwan az len
zentseges ÿstenÿ tÿznek fÿstel gew tÿzhele honnan zenetlen fel gÿwladnak
es gerÿednek az zenth serafÿn nemes angÿalok oh kÿwan sagos
paradÿchombelÿ gÿenÿerwseg oh ÿstenÿ zerelmes melÿnek <kÿmÿ> kÿnÿesege mene hanÿ
ÿtessel <retteth> rettenth meg az te zÿwed mÿkoron az wr
ÿstennek eltetew zenth lel kew tegewd az altal fwo del
zel keppen Idwezlegÿ zÿzesseges zaÿ kÿ meltho leel atÿa wr
ÿstennek zenth fÿath apolgath<ÿ>nÿ es ÿdwezlenÿ hezel kewdwen mÿnden edesseggel
az ÿstenÿ magzatnak eltethwen ÿleth wen es taplanwan te zenth
ewled ben es nagÿ tÿztessegel ÿmadwan mÿnth zenth angÿaloknak kÿral
ÿath es mÿndeneknek teremteÿet es te zenth mehednek bÿzonÿ zÿle
teth Idwez legÿetek zÿzessegews {31v} kezek kÿk erdemletek tapogat nÿ es
karotokon hordoznÿ az ha talmas wr ÿstenth<a>kÿth meg az mennÿek
sem foghatanak be ew felseges ÿstenseghe zerenth az zenth angÿaloknak
es hÿweknek eelw kenÿerewketh Idwez legÿete<.>k zÿ zesegews emlewk kÿketh
az mennÿeÿ zenth kÿraÿl zoppa ew eletere kÿ mÿnden teremteth
allatokath el theth oh zepsegew zwz marÿa Idwez Idwez legÿetewk
zÿsesseges labak tekelletessegwel kewetwen az al doth ÿstennek laba nÿomath
el wal hatathlan zenth zeretettel kÿ mÿ ath sem eleth
sem keen sem halal el nem walaztha Idwez legÿetek zÿzesseges
thestenek mÿnden ta gaÿ ÿstenÿ chelekewdethnek ez kewze kÿ wagÿ
ÿstenÿ bewlcheseg nek nemes kezewel kÿ ÿegÿezteth wen zenth haramsagnak
mester segewel egÿbe <.> raggatwan mÿn den tÿzteletesseggel oh azereth
mÿn deneknek felete bodogsagos zenth {32r} zÿz / mÿnden dÿcheretre /
melto sagos wr ÿesws crÿstwsnak zerel mes zenth zÿleÿe mÿnden
kep pen nagÿob dolgoth zerzeth az dÿ chewseges zenth haromsag
mÿnden dolgaÿnal az te tagaÿdba mÿnd ez ÿlleÿn nagÿ ÿstenÿ
dokokerth es az nagÿ kÿ ÿelenthetethlen ere mekerth kÿketh az
te edes zenth fÿad nak foganatÿan<.>ak es zÿletese nek ÿdeÿen
erzel az te lewlkedben zÿwedben es tagaÿdban enghegÿ ennekewm mÿndenrewl
malaz thoth es edessegewth bewsegel kÿk rewl mastan meg emlekewzem
hogÿ azoknak mÿata mÿnden te stem lewlkem es mÿnden taga
ÿm megzentessenek hogÿ towaba soha ne ÿndwltassanak semmÿ go nossagra
de mÿnden wÿgassag gal zolgalÿanak chak az te zerel messegewdnek
meÿl zenth zere thetenek mÿata meg es elegÿenek {32v} bÿratassanak erewssewleessenek
mÿn den ÿzeÿ zerenth erewkkewl erekke amen Idvezlegÿ te oh
zep tewÿsknekewl walo rosa kÿth atÿa wr ÿsten fel magaztatha
es mÿnden ÿaÿthwl meg tÿztÿhtha oh marÿa kÿ newez tethek
tengerÿ chÿlagnak te zenth fÿadtewl meg <wÿlagossaggal> kÿ ben fenllel
tenekewd adoth aÿande kkal zenth malaztt<nak>al tegewdeth be telleÿsseÿthe mÿkoron
zenth lelek mÿath tegewdeth teremthe mÿnth ÿstenÿ ÿozagnak es kegÿessegnek
walaztoth edenÿeth wr len tewe led choda keppen mÿkoron az
er ewk ÿghe teste leen zenth haromsag nak zerzese mÿath
holoth leen ede nÿe aldoth leen the azzonÿ alla thoknak
kezette kÿrewl bÿzonsagoth wÿlagossÿhthathal {33r} thezen mÿnden ez wÿlagÿ nem zeth
bodog azzonÿ anÿanak kÿalth wan az mennÿek es bodognak wal
nak mÿnden teremtteth alathnak felewthe es aldoth te mehewdnek gÿwmewlche
meeÿl aÿandekkal ko ronkend elewnk mÿg ez zamkÿwe tesnek welghÿeben
lezewnk es holth onk wthan mÿnd erekkewl erekke amen kÿnek
ÿdwesseges erthelmeth dÿcherethel es halaadassal wezzewk kÿnek ereÿ te kegÿes
zÿwedben helheztetwth oh kegÿelmes oh edes segews zwz anÿa marÿa
amen Aangÿaloknak nagÿsagos azzonÿa wr ÿeswsnak bodogsagos zenth anÿa menÿorzagnak
zepsegews aÿtoÿa paradÿchomnak nagÿ zelews kapw ÿa nekwd zolok zÿzeknek
wÿraga <mÿn> mÿnd zentewknek ew nagÿ wÿga saga angÿaloknak ew
nagÿ tÿztassa ga {33v} oh mennek es fevldnek terewmteÿe wram Ie
svs cristus kÿralÿoknak kÿralÿa es wraknak wra · kÿ engemeth
semÿ bevl teremteel kÿ enge meth az · the zenth
zemelẏ edre es hasonlatossagodra teremteel kẏ engemeth dr agalatos zenth
weeredel megh walthal kÿ en ze genÿ bÿnes nem wagÿok
meltho neweznem kÿth en bÿnes nem wagÿok mel to az
en fevrtezetes aÿa kÿmra wennem sem zÿ wembe gondolnom de
az {34r} eerth teged kenÿervlete sen kerlek tegedeth alaz zatassaggal imadlak
te nekevd kenÿ hvlatassal kenÿergek hogÿ tekencz en ream gÿarlosagos
bÿnes zolgalo leanÿodra es kenÿ erewl en raÿtam kÿ meg
kenÿerevlel az kananeabelj azzonÿalton es marÿa ma gdalenan az ÿeles
bÿnessen ees az tolwaÿon az kerezth fan the meleted fÿgwen
azerth kerlek tegedeth hogÿ kenÿ<re>rewl en raÿtam meg gÿonom theneked
ke gÿesseges · zenth attÿam az en bÿneÿmeth · mellÿeketh
haÿgaz {34v} el akarnek reÿtenem sem tehet nem merth czak the
elened wetkezthem es the ellened sok sok gonozth tetem engÿen
en nekewm en edes wram enghegÿ ennekem kegÿes christus merth
en gÿar<bo>losagos bÿnes sokzer wetetem te zenth fel segednek ellene
kewelsegem mel fevswenssegemmel tor kossagommal buÿassagomm am dÿhesegemmel haragossa gomal
haburwssag<omal> tetelben gÿwlewsegben par aznasagban gonoz gondolat<.> <ombam>thomnak mÿata es
<wrrewsasban> wrewsasban ragadozasomban hazwgsagom ban hamÿs mondasomdban karomlassomban wÿgassagom ban
mewetsegemben es {35r} allasomban es alomlatomban he wolkodo bezedembe latasommanba hallasomban
ÿzlessemben ÿlletessem be ÿllatozassomban gondola<ta>tom ban zolasa zolasomban mÿwel kevdetemben
es mÿnden kepen walo bÿneÿmbe . kÿkben az en gÿar
lo embersegem <ze> zerenth zoktham wetkeznÿe es <weke> wetkeztem ha
gÿom bÿnesse teneked magamath4 azerth kerem az te nagÿ kegÿel
messegedeth kÿwel menÿorzagbol az mÿ walczagewnkerth ala zal lal kÿ
az te ellensegÿderth ÿma dal kÿ dawÿdnak bÿneth megÿ boczathad
engÿeg ennekem vr ram engÿeg ennekem cristus es wegÿed el
az en bÿneÿmeth en tevlem engÿeg ennekem vram kÿ zenth
peternek kÿ l {35v} teged meg tagada meg bo czatal merth
ÿol leheth hogÿ en teged ÿgewn sok bÿne kel meg
bantotalak de maga meges teged meg nem tagatalak merth te
wagÿ en teremtem te wagÿ en abrazatom te <w> wagÿ
en zabadsagom en bÿrodalmam te wagÿ en attÿam te wagÿ
en wram te wagÿ en ÿsten em es en kÿralÿom
en wezerem es en remen segem bÿzodalmam es en wÿgassagom
es erem em en erewssegem en <vt> otalmam es zabad
ele tem es ÿdwessegem fel tamadasom es en wacza gom
te wagÿ erewsseg- {36r} segedelmem es oltalmam en kÿ wansagom es
en vÿgasagom es koronam kenÿergek / teneked es kerlek tegedeth
hogÿ segÿcz en gemeth bÿrÿ es oltalmaz en gemeth batorÿcz
es wÿgazthal engemeth . erewsÿcz es gÿenÿer kewttes engemeth .
wÿlagosÿcz es eltes es latogas engemeth merth te teremtettdeth allath
wagÿok te teremtettel engemt wram ne wtalÿ meg en gemeth
te zolgalo leanÿod wagÿok . ÿol leheth gon<o>noz le gÿek
meltathlan es bÿnes de gah akar mÿ legeÿk tÿed wa
gÿok . en oh azereth kÿ<z>hez fwssak en kÿhez .
menÿek hanem czak te hozzÿad · kÿ teremttetel ha te
{36v} el wecz engemeth te tev led kÿ fogad hozzÿa enge
meth ha te engewm <m> meg wtalz kÿ segÿth meg
egemeth oh azeerth <kÿhevz fwssak en> wram ÿsten es merÿed
meg az te te teremtetted allatodath te hozÿad ffordolwan es
ffolÿamvan tekencz en ream ÿol leheth bÿnesre iol leheth meltatlanra
iol leheth ffertezetesre de ha en ffertezetes wagÿok meg tÿztÿthacz
engemeth ha en homalÿos wagÿok meg wÿlagoÿcz engemeth ha en
kor wagÿok meg wÿgaz engemeth ha meg {37r} holtham meg elewenÿcz
enge meth ha el temetetem ffel tamaz engemeth merth nagÿob
az te ÿr galmassagod hogÿ nem az en ke gÿetlensegem
nagÿob az te ke gÿesseged hogÿ nem az en bÿne
ÿm nagÿobath tehecz meg boczath nÿ hogÿ nem en wetkeznÿ
ne wtalÿ meg engemeth az en bÿ neÿmerth es kegÿetlensegÿmnek
sokasagaer de az te nagÿ ÿrgal massagod<erth>nak sokasaga<erth> zerenth ÿrgalmaz
ennekem es legÿ kegÿelmes bÿnesnek es mo ngÿad az en
lelkemnek en wagÿok az te ÿdwesseged kÿ mondothath nem akarom
az bÿ nesnek halalath azerth ffordÿcz engem te hozzÿad <et>
es zabadÿcz meg engemeth werekthvl. mennel nagÿoban ez egÿ aÿan
dokoth kerem te tevled kegÿel mes attÿam {37v} az te nagÿ<bewsseges>
ÿrgalm assagoderth es az te nagÿ <be> bewseges malaztodnak es
zerelmednek aÿandokabol engÿegÿed <ho> hogÿ <weze> wezerÿ engemeth io we
gezetre es az bÿzonÿ penÿ cÿara ÿgaz <gÿonasra> es tÿztha
gÿonasra mÿnden bÿneÿm<nek>revl mel to eleg tetelre es <wÿg> wÿgÿ
engemeth az ÿd wessegnek partÿara kÿ elz es orzaglaz mÿnd
erekel ereke amen 
