{1r} Úrnak szent nevébe kezdetik asszonyunk Máriának haláláról való szép prédikáció .
1526 asszonyunk Mária az jobb részét választá , mely el nem vétetik őtőle örökké .
ez igéket mondá : az mi nemes üdvözítőnk , Úr Jézus Krisztus .
Szent Lukács írja evangéliumi könyvének tizedik részében , mely igéket vehetünk az édes Szűz Máriának dicséretére .
ez igék mellé azért doktorok imilyetén kérdést támasztanak , hogy minemű tisztességgel ajándékozá Urunk Krisztus édes anyját meg halálának idején .
mely kérdésnek megértésének előtte emezt vegyétek eszetekbe , hogy közönséggel emberek haláluknak idején három rendbeli szomorúságot vallanak .
elsőt : keserves halált , mást : szomorúságos keserűséget , harmadot : rettenetes félelmet .
ezért mondja egy doktor , hogy semmi fájdalomnak nagyobb {1v} keserűsége nem lehet , mint embernek halála , és jelesebben halálos bűnbe meghalandó embernek halála .
mert akkoron támad emberbe keserves  fájdalom , ki kényszeríti az lelket az testtől elválnia , és embernek szívét általfolyá , és megszakítja , minden tagokat erőtől megfoszt , és minden érzékenységeket elevenségétől .
akkoron az lélekben támad nagy szomorúságos keserűség az háborgató gondolatokért és kísértetekért , mert az lélek látja , hogy megfosztatik ez jelenvaló élettől , melyet természet szerint igen szeretett .
továbbá látja , hogy ez világnak minden javát elhagyandó , és hogy teste az férgektől megemésztendő , és hogy magát semmibe nem segítheti .
erről mondja vala az bölcs : ó halál , mely keserves az te emlékezeted .
bizonyával az pogány bölcsnek mondása {2r} szerint : minden rettenetes állatok között rettenetesebb az halál .
továbbá akkoron támad embernek nagy félelme , kiről úgy mond Szent Gergely : mostan meg kell minekünk gondolnunk , mely rettenetes lészen nekünk a mi halálunknak órája , elménknek minemű félelme lészen , mikoron előttünk lészen minden mi bűneinknek emlékezetei , mi ellenünk ördögöknek gonoszságai , hátunk mögött ez világnak gyönyörűségének elmúlt dicsősége , fölöttünk kedig az rettenetes ítéletnek félelme .
ó , vajon minemű félelem és rettegés lészen akkoron , mikoron jelen lészen ördögöknek sokasága akarván az lelket elragadnia , kiknek ő ábrázatuk rettenetes ?
úgy mond kedig az tiszteletes Béda doktor , hogy Urunk Krisztus az keresztfán kínt szenvedvén jelen vala pokolbeli ördög , hogyha valamit találhatna benne .
több szentekről is olvastatik , kiknek halálukon jelen volt , mint Szent Mártonnak , Szent Erzsébet asszonynak .
{2v} ha azért Urunknak és az szenteknek halálukon jelen volt , sokkal inkább az mi halálunkon jelen lészen .
ó , én édes Istenem , vajon minemű félelem lészen akkoron , mikoron minden bűneinkről számot leszünk adandók , és meghívhatatlan szentenciát leszünk veendők ?
jaj azért akkoron az bűnösöknek , jaj .
ezért olvastatik azokról , kik haláluknak utána ismét feltámasztattak , hogy soha aztán nem nevettek , de inkább olymint szünetlen sírtak .
ezért mondja Szent Cirill az három halottakról , kik Szent Jeromos doktor koporsójánál feltámasztatának , hogy azután , míg ez világba élének , szünetlen sírnak vala .
és egyiket közülük az többi jelen lévén Szent Cirill püspök megkérdé : mi okáért sírna szünetlen .
emezt mondá neki : ó , vajha tudnád , Cirill , azokat , melyeket én tudok , te is bizonnyal sírnál .
mert az én lelkem oly igen nehezen szakada ki testemből , hogy emberi elme meg nem foghatja .
én is {3r} ingyen sem hihetném , ha róla bizonyságot nem vettem volna .
mert evilági keserűségek semmik ahhoz képest , mondá továbbá .
az én halálom elközelgetvén ördögöknek sokasága legottan jelen lőnek , kiknek színük oly rettenetes vala , kinél soha utálatosabb nem gondoltattathatik .
inkább adná ember magát minden kínokra , hogynem mint csak egy szempillantásig látná az ő színüket , kik énkörülem állván énnekem minden bűneimet emlékezetre hozzák vala intvén , hogy Istennek irgalmasságába kétségbe esném , és ne remélném .
ó jaj , hogy nem gondolják meg ezt az halandó emberek , kiknek is úgy történik dolguk , mint igaz énnekem , és ne vétkeznének .
ha azért az én sírásomnak okát kérded , Cirill , az kínoknak félelme , mely igazán adatik az bűnösöknek .
azért ne csodáljad , ha sírok , inkább azt kellene csodálnod , ha nem sírnék .
azért mindezekből megtetszik , mert emberek haláluknak idején ez három keserves szomorúságokat vallják .
de ezeknek ellenük Urunk Krisztus Jézus édes szüleit halálának idején három nemes tisztességgel ajándékozá {3v} meg .
elsővel emezzel , mert azt akará , hogy fájdalom nélkül halna meg nagy isteni édességgel , hogy miképpen minden bűntől idegen volt , ezenképpen idegen lőn az halálnak fájdalmától is .
ezt kedig bizonyítja az nagy Albert doktor egy könyvébe .
ha azért Úristen ezt megengedte az Szent János evangélistának , vajh sokkal inkább asszonyunk Máriának .
ezért mondja Damaszkuszi nevű János doktor : az boldog Szűz Mária , ki angyaloknak karai fölött felmagasztaltaték , az fájdalmakat , melyeket meg nem szenvede szülésében és halálába , ezeket fiának halálának idején szenvedé meg .
mással ajándékozá meg Urunk Jézus asszonyunk Máriát halálának idején .
ezzel , hogy azt akará , hogy keserűség nélkül halna meg nagy isteni vigasztalással , mert halálának idején sokképpen való vigasztalást valla mind az szent apostoloktól , kik halálának idején mind jelen valának , mind az angyaloktól , kik őtet körülállják vala , és édesen vigasztalják vala .
azért mondják némely {4r} ájtatos doktorok , hogy az tüzes ég , azaz mennyország , immár kétszer üresíttetett meg .
először Urunknak mennybe menete napján , azaz áldozó napján .
másodszor asszonyunk Máriának halála napján .
meg harmadszor is megüresül az utolsó ítélet napján , mert akkoron Urunkkal egyetembe kijőnek mennyországból Istennek angyalai .
de netalántán akarnátok megtudnotok , minemű érdemből érdemlé asszonyunk Mária , és vele egyetembe érdemlették egyéb sok szentek is haláluknak idején az isteni vigasztalást .
ha ezt kívánjátok megtudnotok , ím megírom én nektek , és kérlek , hogy megtanuljátok .
három jószágos művelkedetekből érdemelték némely szentek ezt .
elsőből az isteni buzgó szeretetből , mint példánk vagyon Szent Péterről , Szent János evangélistáról , Szent Lőrinc mártírról , kik Úristent igen szerették , ugyanezért haláluknak idején Istentől ők is megvigasztaltattak .
másból mégis némely szentek érdemelték haláluknak idején az lelki vigasztalást az szent tisztaságnak {4v} híven való tartásából .
mint vegyetek példát az szűz Szent Katalinról , Szent Margit asszonyról és az több szent szüzekről , kik oly igen tartották az szent tisztaságot , hogy halált szenvedtek érte .
ugyanezért ők is Istentől haláluknak idején megvigasztaltattak .
harmadból mégis némely szentek érdemelték az lelki vigasztalást az irgalmasságnak dolgából , mint példátok vagyon az Szent Márta asszonyról , Szent Erzsébetről és több szent asszonyokról , kik ez világon igen irgalmasok voltak , azért haláluknak idején Istentől megvigasztaltattak .
ugyanezenképpen ha ti is az isteni szent szeretetbe buzgók leendetek , és az szent tisztaságnak tartásába hívők , és az irgalmasságnak dolgaiba foglalatosak egytek mástokat segítvén , bizony mondom , halálotoknak idején Istentől megvigasztaltattok .
miért kedig hogy asszonyunk Mária ez három nemes jószágokat ígyen vallá , ő is érdemlé az ő szent fiától halálának idején megvigasztaltattatni .
harmaddal ajándékozá meg az édes {5r} Jézus az ő szent szüleit halálának idején , emezzel , hogy ő meghala minden félelem nélkül nagy bátorsággal , mint ím az ő szent halálának rendjéből megtetszik , úgy olvastatik azért az ő szent haláláról .
mikoron az apostolok az hitnek prédikálásának okáért ez világnak tizenkét szegére eloszlottak volna , asszonyunk Mária marada Jeruzsálembe az Sionnak hegyén , azaz az házba , holott az ő édes fia az vég vacsorát tette vala .
őneki kedig ilyetén szokása vala : naponként Urunknak kínszenvedésének helyét ,  tudniamint holott megkeresztelteték , holott böjtöle , holott az kertben véres verítéket hullatván imádkozék , holott megfogattaték , holott Annásnál arcul verettetteték , holott Kaifásnál hamisan vádoltaték , holott Pilátusnál megostoroztaték , és koronáztaték , holott Heródesnél megcsúfoltaték , holott halálra szentenciáztaték , holott megfeszíttetteték , és holott eltemettetteték .
ezeket eljárja vala , és ezeknek minden helyén nagy édes elmélkedéseket teszen vala , és ennek utána az {5v} angyaltól hozott eleséget úgy viszi vala hozzá .
egy néminemű napon azért , mikoron szokása szerint fiának kínszenvedésének helyét eljárta volna , szokásának fölötte kezde nagy édességet éreznie fiának szeretetében felgerjedvén , és nagy sírással emezt kezdé mondania : ó , én édes fiam , Jézus , én lelkemnek vigasztalója , vajh kívánnék én az testül megfeszülnöm , és veled lennem .
bátor jelen volna az óra , kiben én az örök hazában téged láthatnálak .
mikoron ilyetén könyörgéseket tenne az boldog Szűz Mária szent fiához , íme legottan Istennek angyala , Szent Gábriel arkangyal nagy fényességbeˊ neki jelenék , és miképpen Istennek anyjának tisztességgel köszöne mondván : üdvöz légy Istennek édesanyja , vegyed annak áldomását , ki megáldá Jákobnak házát .
ím az te szent fiad , Úr Jézus Krisztus , tégedet , tiszteletes anyát , vár , mert harmadnapon az testből kivétettél , és az mennyei boldogságba vitettél , holott örökké az szentekkel vigasztaltatol .
íme kedig az mennyei paradicsomból hoztam neked , én asszonyomnak , egy pálmafának {6r} ágát , melyet halálodnak utána előtted vitess .
ennek fölötte egy gyászruhát is ad neki .
tehát asszonyunk Mária , miképpen alázatos szűz , térdre leesvén az ajándékokat elvevén nagy hálákat ada szent fiának róla .
ennek utána szent fiától három kéréseket kére .
elsőt emezt , hogy halálának idején az apostolok jelen lennének , hogy minek előtte meghalna , őket szemeivel láthatná , és lelkét őelőttük adná meg .
mást emezt , hogy halálának idején ördögöknek rettenetes látásaitól megmentené .
harmadot , hogy az halálnak kínját ne szenvedné .
hallván ezt az angyal mondá neki : asszonyom , miért féled te látnod az ördögöket , mikoron az ő hatalmasságukat teljességgel megrontottad legyen .
demaga asszonyom legyen az te akaratod .
ezt megmondván Istennek angyala mennyországba el-felmene .
az pálmaág kedig igen fényes vala , és vala az zöld vesszőhöz hasonlatos , de az ő levelei  fénylenek vala , miképpen az csillagok .
asszonyunk Mária kedig lelkének nagy édességébe {6v} marada , és íme az szent szüzeket legottan összehívá , és őnekik megjelenté szent fiának akaratát .
ennek fölötte az pálmaágat és az gyászruhát is őnekik megmutatta .
azok kedig ezt hallván kezdenek nagy sírást tennie , és emezt mondania : ó , minden asszonyoknak fölötte áldott , miért hagysz immár minket árvául ?
asszonyunk kedig akarván őket megvigasztalnia mondá : ha ti nem kívánnátok fiatoktól sok ideig elszakadnotok , miért nem kellene énnekem fiamhoz való menésemet örülnöm , ki mindeneknek élete , és az boldogoknak jutalma ?
ezenközbe kedig az boldog Szent János evangélista prédikál vala Efezusba , és íme őtet egy fényes köd nagy hirtelenséggel körülvevé , és asszonyunk Máriának cellájának ajtaja előtt letevé .
ezt látván Szent János elcsodálkozék rajta , és az ajtón csörgetvén asszonyunkhoz el-bemene , és nagy tisztességgel az szűz szűznek köszöne .
kit mikoron asszonyunk meglátott volna , örömébe elfakada sírral , és mondá {7r} Szent Jánosnak : én szerető fiam , János , emlékezzél meg az én szerető fiamnak és az te édes mesterednek beszédéről , kikkel engemet teneked anyául ajánla , és tégedet énnekem fiúul .
én azért , fiam János , meghalok harmadnapon , és az én testemet eltemetésre neked ajánlom .
hallván ezt az boldog Szent János legottan olymint holt elevenül az földre leesék .
ennek utána olymint egy kevés erőt vevén az földről felkele , és kezdé nagy sírással emezt mondania : ó , jaj énnekem , én Istenem .
miért hoz most miránk ily nagy háborúságot , hogy ez mi szerzetünknek mesterét , szentségnek tükrét , minekünk egyetlen egy vigasztalónkat tőlünk elvegyed ?
mikoron az boldog Szent János ekképpen siránkozék , ezenközbe asszonyunk az pálmaágat neki megmutatá , vele egyetembe az gyászruhát is , és mondá Szent Jánosnak : ez pálmaágat halálomnak utána előttem vitessed az temetésre .
tehát az boldog Szent János nagy óhajtással mondá : ó , vajha itt volnának mostan az apostolok , az én {7v} atyámfiai , hogy neked , asszonyom , alkalmas szolgálatot tehetnénk .
ezeket mikoron mondaná az boldog Szent János , az apostolok , ahol ott prédikálnak vala , fényes ködtől mind felvétetének , és asszonyunknak cellájának ajtaja előtt letétetének .
kik mikoron egymást látták volna , és egymásnak köszöntek volna , igen csodálkoznak vala , és egymásnak emezt mondják vala : vajon mi oka , hogy minket most Úristen összegyűjtött ?
onnétan belül kedig Szent János meghallván az ő szavukat el-kimene hozzájuk , és látván őket elfakada sírral , és megmondá nekik , hogy asszonyunk harmadnapra ez világból ki volna múlandó .
melyet azok hallván mind nagy sírásra indíttatának , és ekképpen asszonyunkhoz el-bemenének , és őneki ékesen köszönének mondván : üdvöz légy Istennek anyja , malaszttal teljes .
Úr vagyon veled .
te vagy áldott asszonyoknak közötte , és áldott az te méhednek gyümölcse .
kiknek köszönetüket asszonyunk Mária is elfogadá mondván : üdvöz legyetek {8r} ti is , mind én fiamnak szeretetes tanítványai .
és mikoron őtőlük az ő odamenésüknek  módját megértette volna , Úristent magasztalja .
az apostolok között kedig látván Szent Pált , őtet kiváltképpen üdvözlé mondván : üdvöz légy anyaszentegyháznak fundamentuma .
melyet hallván Szent Pál ottan térdeire esék , és mondá : üdvöz légy én üdvösségemnek nyerője .
jóllehet hogy Úr Krisztust az testbe ne láttam legyen , demaga mikoron tégedet látlak , nem különb , mintha őtet látnám .
eddig tégedet az pogányoknak Istent szülőnek prédikáltalak , ezután tégedet őhozzá felvitettet prédikállak .
tehát kezdék az apostolok egyenként asszonyunkat dicsérnie , Szent Péter elkezdvén :  örülj mennyei jegyes , isteni világosságnak gyertyatartója , kinek általa az örök világosság kijelenteték .
az többi is mondják vala : üdvöz légy mennyországnak királyné asszonya , üdvöz légy angyaloknak asszonya , üdvöz légy szent gyökér , kitől ez világnak világosság támada .
örülj dicsőséges szűz , mindeneknél ékesebb , {8v} és miértünk mindenkoron Istent imádjad .
asszonyunk Mária is velük egyetembe Istent dicséri vala .
ennek utána , mint az nagy Albert doktor mondja ,  meggyónék , nem bűnt , mert ő soha bűnt nem tett vala , hanem az gyónást tevé az hálálatlanságról .
meg is keneté magát Szent János evangélistának általa , és őtőle az oltári szentséget is hozzávevé .
ennek utána az gyászruhát rávevé , és inté az szüzeket , hogy az lámpásoknak meg ne hagynának aludnia mind haláláiglan .
az apostolok kedig az szüzekkel egyetembe körüle sírnak vala , és ezt mondják vala : miért hagysz el minket , ó , mi vigasztalónk ?
te valál ez világon az mi munkánknak jutalma , teveled egyetembe minekünk élnünk országlasz .
ne hagyj el azért minket , Istennek ó boldog anyja .
ó , mely igen keserves minekünk tetőled elszakadnunk és elválnunk , ki vagy teljes mennyei udvarnak öröme {9r} és vigassága .
tehát asszonyunk térdeire leesvén és magát szent fiához térítvén mondá : én szerető fiam , Jézus .
ezeknek , kik az én halálomról bánkódnak , te légy vigasztalójuk , és adjad az te áldomásodat őnekik .
ezeket mondván kiterjeszté kezeit , és mind megáldá őket .
ennek utána őtőlük fejenként búcsút vőn , és szerzé aztán magát az halálhoz , és mondá : én szerető fiam , az te kezeidbe ajánlom az én lelkemet .
vegyed az én lelkemet , tőled szeretetest , melyet minden bűntől tisztán megtartál .
az én testemet is  neked , és nem az földnek ajánlom .
tartsad meg , fiam , őtet egészen , melyben kedves lőn neked nyugodnod .
vígy engemet tehozzád , hogy aholott te vagy , én is ott legyek .
ennek utána elméjét felemelé szent fiához úgy , hogy az nagy elmélkedésnek  édességének miatta semmi fájdalmat nem érez vala .
az ének azért harmad óráján az ház nagy édességgel {9v} betelék , mert Urunk Jézus mind az angyalokkal és az pátriárkáknak és prófétáknak seregeivel , teljes mennyei udvarral mennyországból kijöve , és asszonyunkat seregenként körülállák nagy édesen énekelvén .
eleztébb kedig Urunk kezdé el mondván : jövel én választottam , és az én székemet helyheztetem tebenned , mert kedvelte az király az te színedet .
asszonyunk Mária kedig mondja vala : kész , Uram , az én szívem kész .
tehát mind az szentek egyetembe mondának : ez az szűz , mely nem ismert házasságot bűnbe , vall gyümölcsöt az szent lelkeknek látásába .
tehát ismét Urunk Jézus feljebb kezdvén mondá : jövel ez világból , én szerető jegyesem , jövel .
ím megkoronáztatol .
mondá ismét asszonyunk : ím elmegyek , mert írván vagyon énrólam , hogy tegyem az te akaratodat , én Istenem .
és ezenközbe az nagy édességbe asszonyunknak lelke szent testéből kimene szent fiának kebelébe .
és íme legottan körülvevék az ő szent lelkét az angyalok , és kezdék nagy isteni édességgel {10r} mennyországba felvinnie .
láták kedig az apostolok az ő lelkét oly nagy fényesnek lenni , hogy emberi nyelv ki nem jelentheti .
kezdének azért az apostolok nagy sírással utána kiáltania mondván : bölcsességes szűz , hová mégy igen fényelvén ?
emlékezzél meg mirólunk , ó asszonyunk , az te szent fiadnál .
tehát mondá Urunk az apostoloknak : az én szűz anyámnak ő testét vigyétek az Jozafátnak völgyére , és egy új koporsóba , melyet ott találtok , helyheztessétek , és harmadnapra engemet oda várjatok .
és ezeket megmondván Urunk szent anyjának lelkével és mind az mennyei teljes udvarral mennyországba mene fel , és szent fiának jogjára , az dicsőségnek székében helyezteték .
az ő szent teste kedig oly igen nagy fényességgel fénylék , hogy az szüzek , kik őtet megfüröszték , illethetik vala , demaga nem láttathatik vala .
az fényesség kedig mindaddig megmarada , mígnem megfüröszték .
nemhogy az víz őtet megtisztította volna , de inkább az víz szentelteték meg az szent testtől .
{10v} mikoron azért megfürösztötték volna az szent testet , tiszta gyolcsban takarák be , és nyoszolyába helyhezteték .
az apostolok kedig , miképpen Istennek anyjának testénél , nagy isteni dicséreteket tőnek .
mikoron azért akarnák immár az szent testet az temetésre vinni , mondá Szent János Péternek : ez pálmaágat , Péter , te vigyed asszonyunknak előtte .
hallván ezt Szent Péter mondá : fiam , János , vajh inkább tégedet illet , mert Úrtól szüzen választatál , azért méltó , hogy az szűznek pálmáját szűz viselje , én kedig az nyoszolyába viszem az szent testet .
az több apostolok kedig körülvevén az nyoszolyát , mondjanak dicséretet Istennek .
hallván ezt Szent Pál mondá Szent Péternek : én is , ki mindeneteknél kisebb vagyok , veled viszem az nyoszolyát .
ilyetén nemes vetekedések valának közöttük .
tehát Szent Péter Szent Pállal felemelék az noszolyát , Szent János kedig vevé az pálmaágat .
az több apostolok az nyoszolyát körülvevén és ekképpen az Dávid prófétának dicséretével , tudniamint az   Izraellel elindulának , az nyoszolyát kedig {11r} Úristen fényes köddel körülvevé , az apostolokat is , úgyhogy az apostolok nem láthattatnak vala , de szavuk hallathatik vala .
jelen lőnek az apostolokkal egyetembe az angyalok is Istent nagy szóval dicsérvén és édes szülőjét magasztalván .
az városba való zsidók kedig ez dicséretet meghallván és megértvén , hogy Urunknak tanítványai édes anyjának testét vinnék temetésre , mind fegyvert ragadoznak , és kezdék egymást intenie mondván : gyertek el , és az csalárdnak tanítványait öljük mind meg , és anyának testét égessük meg .
tehát el-kihirtelenkedének rájuk Jeruzsálemből , és az főpap folyamék az nyoszolyához , és két kezeit ráveté , hogy asszonyunknak szent testét leránthatná .
ki miért hogy az szent testet méltatlan akarja vala illetnie , őneki mindkét keze az noszolyához ragada , és könyökbe megaszának , és az kínnak miatta kezde nagy sírásokat tenni .
az több nép kedig Istennek angyalától vaksággal veretteték {11v} meg .
tehát az papi fejedelem kezde Szent Péternek könyörögnie az egészségért , kinek mondá Szent Péter : semmiképpen egészséget nem vehetsz , hanem ha megápolandod ez nyoszolyát , és ezt mondandod : hiszek Úr Jézus Krisztusba , kit ez szűz méhébe visele , ez világra szüle , és az szülésnek utána szüzen megmarada .
melyet mikoron megtett volna , legottan egészséget vőn .
vevé kedig Szent Péter az pálmaágnak egyik levelét , és neki adá mondván : vegyed ezt , és illessed az megvakult népnek szemüket vele , és valakik hiendenek , egészséget vesznek .
akik kedig az hitetlenségbe megmaradnak , soha nem látnak .
mikoron azért az apostolok az Jozafátnak völgyére értek volna , találának ott egy koporsót , Urunk Krisztus koporsójához hasonlatost , melybe asszonyunknak szent testét nagy tisztességgel behelyhezteték , és harmadnapig , mint Urunk parancsolta vala , isteni dicséretbe az koporsónál megmaradának .
harmadnapra kedig egy fényes köd az koporsót körülvevé , angyaloknak {12r} szavuk zengedez , csodálatos jó illat éreztetik , kin az apostolok igen csodálkoznak .
és íme Urunk Jézus angyaloknak sokaságával leszállván mennyországból mene az apostolokhoz , és köszöne nekik mondván : békesség nektek .
azok kedig térdükre esvén mondának : dicsőség teneked Uram , ki csak te magad tehetsz csodát .
kiknek ismét mondá Urunk : mi láttatik tinektek az én anyám felől , hogy mostan minemű tisztességet tegyek őneki ?
kinek mondának az apostolok : láttatik minekünk , te szolgáidnak , hogy miképpen te az halált meggyőzvén országlasz örökké , ezenképpen édes anyádnak testét feltámasztád , és az te jogodra helyheztessed örökké országlandóul .
és íme legottan asszonyunk Máriának lelke jelen láttaték lenni , és Urunk szóla mondván : támadj fel , én szeretőm , mennyországnak dicsősége és örök életnek edénye .
szép vagy , én szeretőm , és szeplő nincsen tebenned .
miképpen azért az te lelked semmi szeplőt nem vallott , ezenképpen az te tested is nem vallja az rothadatosságnak szeplőjét .
és íme legottan {12v} asszonyunk Máriának lelke szent testéhez járula , és az koporsóból megdicsőült testtel jöve ki , és szent fiával egyetembe és teljes mennyei udvarral mennyországnak boldogságába el-felmene .
holott szent fiától , miért hogy ez világon mindeneknél alázatosabb vala , minden angyaloknak karai fölött helyhezteték , mint szent egyház énekli .
az apostolok kedig az koporsót felnyitván az szent testet benne nem találhatták , hanem csak az gyászruhát és az gyolcsot , kiben szent testét betakarták vala .
megápolgatván azért az apostolok az koporsót és Istent dicsérvén az ő szent anyjába térének Jeruzsálembe hirdetvén és prédikálván , mert testestül és lelkestül felvitettetett asszonyunk Mária mennyországba .
ó , azért boldog Szűz Mária , Istennek anyja , mennyországnak királyné asszonya , angyaloknak asszonya , bűnösöknek reménysége , purgatóriumba való szegény halottaknak hiedelme , ördögöknek töredelme , pogányoknak megrontója , kérlek tégedet én szegény bűnös alázatosan kegyes elmével , hogy ez kevés dicséretedet , jóllehet énfelőlem elégtelent , méltoltass elvenned , és énnekem malasztnak , és irgalmasságnak anyja , nyerjed az dicsőséget , kiben veled dicsérhessem az te {13r} áldott szent fiadat örökkön örökké ámen .
mely igen jó legyen az Szűz Máriának szolgálnia , emez példából megtetszik .
Szent Anzelm doktor írja .
vala franciabeli Károly királynak idejében ezen királynak udvarába egy ifjú , ki vala az magyari királynak atyjafia .
ez ifjú asszonyunk Máriának igen áhítatos szolgája vala , mert az ő hét vigíliáit mindenkoron vízzel böjtöli vala , ennek fölötte az ő zsolozsmáit naponként áhítatossággal megolvassa vala , addig nem eszik vala .
történék idő múlva , hogy ez ifjú kórságba esék , mely kórságba ez ifjú felfogadá , hogy ha asszonyunk Mária az kórságból őtet feltámasztaná , tehát az ő szeretetéért örök tisztaságot tartana , mert ez ifjú szűz vala .
és íme egy nap , mikoron ez ifjú ágyában feküdnék , látá az házat , kiben fekszik vala , nagy világossággal megvilágosodnia , és magát nagy csodaképpen találá egészségbe lennie , kiről az édes Szűz Máriának nagy hálákat ada .
ennek utána nem sok napok elmúlván meghala Magyarországnak királya magzat nélkül , és az urak ez ifjút Franciából el-kihozák , hogy őtet királlyá {13v} koronáznák .
választának kedig őneki királyi nemből egy igen szép szüzet jegyesül , hogy az ország , azaz ez Magyarország , királyi magtól meg ne fosztatnék .
 mikoron azért ez ifjú jegyesével egyetembe és mind ez országbeli urakkal az szent egyházhoz felmentek volna az megesküvésnek okáért , ezenközbe az ifjúnak eszébe juta , hogy az napon asszonyunknak zsolozsmáját meg nem olvasta vala , és az szent egyháznak egyik szegébe meghunyá magát , és kezdé az szent zsolozsmát asszonyunknak tisztességére nagy ájtatossággal olvasnia .
és olvasván mikoron mondaná az dicséretet :        mely szép vagy , és mely ékes , drágalátos jegyesem .
íme legottan az szépséges szűz , asszonyunk Mária , ez ifjúnak neki jelenék két angyalok jelen lévén , és mondá neki : ha szép vagyok , és ékes , amint mondod , miért hagytál el engemet más jegyest magadnak választván ?
hallván ezt az ifjú megijede , és mondá : asszonyom , mit parancsolsz énnekem , hogy tegyek ?
kinek mondá asszonyunk : ha ez te jegyesedet énértem ez világon elhagyod , az mennyországba engem vallasz jegyesül .
és ha az én fogantatásomnak napját esztendőnként ülended , mennyországba megkoronáztatol .
ezeket megmondván {14r} elenyészék előle .
tehát íme ez ifjú titkon az szent egyházból kivoná magát , és ez országból el-befuta Aquilégiába , és ott sok ideiglen remete életet visele .
végre az ő szent élete kihirdetvén Aquilégiába pátriárkává választaték , és aztán asszonyunknak fogantatását nyilván prédikálá , és ülnie szerzé .
azért ez példából megtetszik , mely igen kedves az édes Szűz Máriánál az szüzeknek imádságuk .
kezdetik immár az szűz Szent Margit asszonynak élete Úr Krisztusnak dicséretére .
az margaréta mondattatik egy néminemű drágalátos gyöngyszemnek , mely gyöngy igen fényes , kisded és hasznos .
ugyanezenképpen ez boldog szűz méltán neveztetik margarétának , mert ő vala fényes az szüzességnek tartásába , kisded az nagy alázatosságnak miatta , és hasznos az csodatételeknek miatta .
ez margaréta gyöngyszemnek kedig imilyetén tulajdonsága vagyon , hogy ő hasznos az vérkórságnak ellene , továbbá az szívi fájdalombeli kórságnak ellene is , ha ember róla iszik .
harmadszor hasznos az félelmes embernek megbátorítására is , ha ember őtet nála viseli .
ezenképpen ez boldog szűz Szent Margit asszony is hasznos lőn az ő szent vérének kiontásának ellene az állhatatosságnak miatta , mert az mártíromságnak szenvedésébe igen állhatatos {14v} lőn .
az szívi fájdalombeli kórságnak ellene is hasznos lőn , azaz ördögnek kísérteteinek ellene , az győzedelemvételnek miatta , mert ő ördögöt meggyőzé .
hasznos lőn utolszor embereknek megbátorításukra is tudományának miatta , mert tudományának miatta sokakat az keresztyén hitre téríte , mint ím az ő életéből megtetszik .
kinek életét az Szent Theotimus doktor írta meg imekképpen .
az Szent Margit asszony Antiochia nevű városból támada , és az Theodosius nevű pogány pátriárkának leánya vala .
ez Szent Margit asszony mikoron növekedett volna , adák őtet egy dajkának felnevelnie .
és az koros esztendőre jutván megkeresztelkedék atyjának bálványisteneit megutálván .
egy néminemű napon azért , mikoron immár tizenöt esztendős szűz volna , az több szüzekkel egyetembe az ő dajkájának juhait őrizné .
Antiochiának fejedelme , kinek Olybrius vala neve , az szüzek mellől múlván szolgáival az több szüzek között meglátván ez szűz Szent Margitot , ottan igen megkedvelé őtet , és szolgáinak parancsolaˊ mondván : menjetek el , és fogjátok meg őtet , és hozzátok énhozzám , és ha nemes nemből való leend , őtet énmagamnak házasul veszem , ha kedig paraszt nemből való leend , szeretőmül vallom őtet .
mikoron azért az szolgák megfogták volna őtet , és Olybriusnak {15r} eleibe vitték volna , háromról kérdé őtet meg Olybrius .
először nemzetségéről , minemű nemzetbeli volna .
másodszor nevéről , hogy ki volna neve .
harmadszor hitéről , hogy minemű hiten volna .
kinek nemesen megfelele az Szent Margit asszony mondván : ha azt kérded , minemű nemből való én vagyok , én nemes vagyok , mert az Theodosius pátriárkának leánya vagyok .
továbbá ha azt kérded , ki nekem nevem , énnekem Margaréta nevem .
ha azt kérded továbbá , minemű hiten való vagyok , én keresztyén vagyok , és az megfeszült Krisztust imádom .
kinek mondá Olybrius : az két elsők igen illetnek téged , tudniamint az nemesség és az Margaréta név , mert szép vagy , mint az nemes margaréta gyöngyszem .
de az harmadik semmiképpen nem illet téged , hogy ily szép és gyenge leányzó Istenül vallja az megfeszült embert .
kinek mondá Szent Margit asszony : honnétan tudod az Krisztust megfeszültnek lenni ?
kinek felelé az fejedelem : az keresztyéneknek könyvükből .
mondá neki ismét Szent Margit asszony : mikoron azon könyvbe olvastassék az Krisztusnak feltámadásának dicsősége is , melybe olvastatik kínja , minemű arca titőletek , hogy egyiket hiszitek , és az másikat nem .
mikoron azért ez boldog szűz bizonyítaná Urunkat az halált szabad akarata szerint {15v} felvettnek lennie az mi váltságunkért , és most örök élni vallana .
megharaguvék rajta Olybrius , és haragjába őtet tömlöcbe vetteté .
másod napon őtet elébe viteté , és mondá neki : ördöggel tett leány , könyörülj az te szépségeden , és az én isteneimet imádjad , hogy teneked jól legyen dolgod .
kinek felele Szent Margit asszony , és mondá : azt imádom , kit ez föld  retteg , az tenger fél , és minden teremtett állatok uralnak .
mondá ismét az fejedelem : ha énnekem , Margit , nem engedendesz , az te testedet én mind elszaggattattatom .
feleleˊ neki Szent Margit asszony : az én Krisztusom értem halálra adta magát , azért én is kívánok őérte meghalnom .
tehát az fejedelem csupa mezítelen ösztörűre őtet felvonatá , és kemény vesszőkkel erősen megveretteté .
ennek utána vasgerebenekkel szűzi húsát mind leszaggattatá , úgyhogy az ő tetemei nyilván látszanak vala .
az szent vér kedig az ő testéből , mint az kútfőből , nagy bőséggel kiszármazik vala .
az körülállók kedig sírnak vala ez boldog szűzön , és ezt mondják vala : ó , Margit , bizony terajtad igen bánkódunk , hogy ím láttuk az te testedet ily kegyetlenül szaggattatni .
ó , mily szépséget vesztél el az te hitetlenségedért .
azért avagy csak most engedj immár az fejedelemnek , hogy élj .
kiknek Szent Margit {16r} asszony mondá : ó , gonosz tanácsadók , távozzatok el éntőlem .
nem tudjátok -e ?
mert ez testnek gyötrelme az léleknek üdvössége .
mondá továbbá Olybriusnak : éktelen bestia és eléghetetlen oroszlán , testemen hatalmat vallasz , de lelkemet az én Krisztusom megoltalmazza .
Olybrius kedig palástjával arcát befedezte vala , mert Szent Margit asszonynak vérének bőséggel való kifolyását nem láthatja vala .
ennek utána az ösztörűről  leveteté , és tömlöcbe vetteté , holott nagy világosság fénylék , és az ő testének egészsége megadaték .
tehát ez boldog szűz imádkozék Urunk Krisztushoz , hogy az ő ellenségük , ki ővele viaskodik vala , neki személye szerint megjelentene .
és íme az tömlöcbe jelenék neki egy igen nagy sárkány , ki akarván őtet megmarnia , Szent Margit asszony szent keresztnek jegyét veté rája , és az ottan elenyészék .
ennek utána pokolbeli ellenség akarván őtet megcsalnia , egy szép ifjúnak ábrázatát felvevé , és távol tőle megállapék .
melyet mikoron látott volna Szent Margit asszony , ő magát ottan imádságra adá , és az imádságból felkelvén hozzája járula az ellenség , és kezét fogván mondá neki : {16v} Margit húgom , elégedjél meg vele , amit rajtunk tettél .
szűnjél meg azért immár tovább minket háborgatnod .
tehát legottan Szent Margit asszony őtet üstökön ragadá , és az földhöz üté , jobb lábával kedig torkára hága , és mondá neki : fortyogj , kevély ördög , ez egy leánynak lábai alatt .
az ördög kedig kiált vala mondván : ó , boldog Margit , meggyőzettetém tőled .
ha valamely férfiú által győzettettem volna meg , avval annyira nem gondolnék , minthogy tetőled , gyengeséges szűztől .
jelesebben erről inkább bánkódom , mert az te atyád és anyád énnekem hű barátaim valának .
Szent Margit asszony kedig kényszeríté , hogy megmondaná , mit járt volna .
ki mondá , hogy azért ment volna , hogy őtet intené , hogy az fejedelemnek akaratának engedne .
ezt is megkérdé tőle : mi okáért kísértené ily sokképpen az keresztényeket .
kinek felelé az ellenség : énnekem természet szerint való gyűlölségem vagyon az lelki emberek ellen , és jóllehet gyakorta tőlük elűzettessem , demaga ily csalásomnak kívánságának miatta elfáradhatatlan leszek .
és irigykedem az boldogságról , melyet én elveszték emberekre .
{17r} jóllehet immár soha meg ne nyerhessem , de mégis igyekezném embereket attól megfosztanom .
ezt is hozzátevé az ellenség : az bölcs Salamon egy néminemű edénybe ördögöknek sokaságát rekesztette vala .
az ő halálának utána kedig , mikoron az ördögök az edényből tüzet bocsátanának gyakorta , az ott lakozó emberek vélének ott kincset lennie , és az edényt feltörék , kiből az ördögök kimenvén , avagy szaladván az eget betölték .
ezeket az ördög megmondván lábát torkáról felemelé , és mondá neki Szent  Margit asszony .
fuss el , nyavalyás ördög , és íme előle az ottan elenyészék .
kiből Szent Margit asszony nagy bátorságot vőn , mert az sötétségnek fejedelmét meggyőzvén az ő szolgáját , azaz az Olybriust , inkább meggyőzné .
az következő nap mind az nép felgyűlvén , az boldog Szent Margit asszony az tömlöcből Olybriusnak elébe vitetteték , ki kezdé őtet ismét az bálványimádásra intenie .
kinek állhatatosságát mikoron látta volna Olybrius , megharaguvék , és őtet mezítelen vetkőzteté , és az ő szűzi szent testét égő fáklyákkal erősen égetteté .
úgyhogy az körülállók mind csodálják vala , hogy ily nagy gyenge szűz ily nagy kínokat szenvedhetne .
ennek utána őtet egy edénybe , ki teljes {17v} vala hideg vízzel , bevettetteté , és bekötöztetteté , hogy inkább az égetésnek fájdalma benne növekednék .
de íme legottan nagy földindulás lőn , és ez boldog szűz mindeneknek látására az edényből egészségben kimene .
ezt látván az nép ötezren hisznek Urunkba , és az hit mellett mind halált szenvedének .
Olybrius kedig megijedvén , hogy az több nép is az hitre ne térne , szentenciát ada , hogy ez boldog szűznek , Szent Margit asszonynak fejét vennék .
mikoron azért ez Krisztusnak jegyesét az nyakvágó helyre kivitték volna , imádságnak tételére az hóhértól haladékot kére .
imádkozék azért először magáért , másodszor az őtet háborgatókért , ennek utána az őhozzá áhítatosokért ezt is hozzátéve , hogy az gyermekszülő asszonyállat őtet áhítatossággal hívván magzatát egészségben szülné .
szó lőn kedig az égből hozzá mondván : szerető jegyesem , az te imádságaidba meghallgattattál .
jövel azért , és vegyed az neked szerzettem koronát .
tehát az imádságból Szent Margit asszony felkelvén mondá az hóhérnak : atyámfia , vedd fel immár fegyveredet , és vedd el bátor fejemet .
az hóhér kedig egy vágásával {18r} az nemes szűznek , Szent Margit asszonynak , fejét elvevé , és vevé az mártíromságnak koronáját .
és íme legottan angyali éneklések hallattatának mondván : örüljünk , és vigadjunk , és adjunk dicséretet Istennek .
és nagy isteni dicsérettel angyalok lelkét az boldogságra vivék , kit adjon nekünk is az dicsőséges Szentháromság Isten , ki örökké él , és országol , ámen .
Jézus , Mária , Szent Ferenc .
olvastatik egy igen szép példa , mely igen jó az Szent  Jeromosnak áhítatossággal szolgálnia és ő képét az szüzeknek cellájukba tartania .
egy néminemű monostorba lakozik vala egy szűz apáca .
ez az többinél korába ifjabb vala , szépségével is az többit felül haladta vala , erkölcsben tökéletes vala , életébe kedig szent vala .
ez az ő szüzességét oly igen nagy szorgalmatossággal tartja vala , és őrzi vala , hogy az több szüzeknek mind tükrük vala .
szünetlen cellájában ül vala , holott szünetlen avagy Szentírást olvas vala , avagy imádkozik vala , avagy kedig kézimunkát teszen vala .
ez szűznek jó életét megirelvén {18v} az minden jónak ellensége , pokolbeli ördög , és egy nemes nemből való ifjat az ő szerelmére felgerjeszte .
mely ifjú szeretetnek oly nagy szikrájával gyötrettetik vala , hogy sem éjjel , sem nappal nem nyughatik vala , de mindenkoron azon gondolkodik vala , mint az szüzet gonoszságra vallhatná .
gyakorta kedig az ő nagy szerelmét akarja vala az szűznek megnyilatkoztatnia , de az ő nagy jámborságáért nem merészkedik vala .
az szerelemnek oly igen nagy szikrájával gyújtattatott vala fel ez ifjú , hogy kétségbe esvén akaratának meg nem teljesítéséről sokszor akarja vala magát különb-különb halállal megölnie .
mikoron azért semmiképpen ez ifjú az szűzhöz nem férhetne , egy ördöngös embert hozzá híva , és őneki kincsnek sokaságát ígéré , hogyha ördögi mesterségével ez szüzet akaratára hathatná .
ez ördöngös azért az ő ördögi mesterségével egy ördögöt hozzá híva , és őtet éjnek idején ez apácának cellájára bocsátá .
az ördög kedig ez apácának cellájának küszöbét által nem meheté .
az cellába való Szent Jeromosnak képétől megijedvén , és ismét az őtet bocsátóhoz tére megjelentvén neki az ő elfutásának okát , kit az ördöngös megcsúfolván {19r} mást híva , kit is az szűznek cellájára külde , kinek is úgy történék dolga , mint az elsőnek .
harmadikat is elkülde , az többinél okosabbat és ravaszabbat , ki mikoron az szűznek cellájához közelgetett volna , íme kezde nagyot kiáltania és mondania : ha énnekem , Jeromos , innéten el hagysz mennem , én továbbá soha ide nem jövök .
ez kiáltásra az apáca , ki akkoron imádságba üreskedik vala , és az több apácák is felkelének , és nagy félelemmel az helyre , holott az ördög kiált vala , menének .
és legottan ismerék őtet ördögnek lenni , kit kényszerítének , hogy megmondaná , mi okáért ment volna .
kiknek menésének okát mikoron megmondotta volna , mondá magát Szent Jeromostól tüzes láncokkal megkötöztetettnek lenni kérvén őket , hogy az ő imádságuknak miatta szabadíttathatnék el , soha továbbá hozzájuk nem menvén .
kik mikoron imádkoztak volna , és az boldog Szent Jeromost magasztalták volna , az ördög legottan nagy kiáltással közülük elenyészék , és mene az ördöngőshöz , kit oly igen vere , hogy sok ideig lelket nem érezhetnek vala benne .
ezt mondván neki : az én kínomnak {19v} te vagy oka küldvén engemet az apácához .
azért ez vereségekkel állok mostan bosszút terajtad .
az ördöngős azért ilyetén veszedelembe lévén látá , hogy az ő ördögi mesterségével magát meg nem segítheti , kezdé segítségül Szent Jeromost hívnia mondván : Szent Jeromos , felfogadom én teneked , hogy ha ördögtől én meg nem ölettetendem , te engemet megsegítvén , minden ördögi mesterségnek ellene mondok , és az te szolgálatodtól soha el nem szakadok .
ezeket megmondván az ördög legottan , mint az füst , elenyészék .
egész esztendők fekvék azért az vereségbe , kiből feltámadván ördöngős könyveit mind megégeté , és minden jószágát szegényeknek osztogatván , az cellába , kibe Szent Jeromos negyven esztendeig tartott vala penitenciát , magát berekeszté , holott bűneiről penitenciát tartván nagy szentséggel fénylék .
amaz boldogtalan ifjú kedig az bujaságnak tüzét meg nem győzhetvén , és az ő akaratának megtökélléséről kétségbe esvén egy éjszaka magát felakasztá , és ő magát , ez boldogtalan , mind ez élettől , mind az jövendő boldog élettől  megfosztá .
ez példából azért elérthetitek , mely igen jó ez dicsőséges Szent Jeromosnak szolgálnotok , és képét cellátokba tartanotok .
aki írta , egy Ave Mariát kér .
1526 {20r} Úrnak nevébe kezdetik az dicsőséges Szent Anna asszonynak élete , ki vala édes Máriának anyja és Krisztusnak üke .
vala zsidóságnak egy városába , tudniamint Betlehembe , mint Szent Cirill püspök írja , egy szűz , kinek neve vala Emerencia .
ez szűz nemébe nemes vala , korába ifjú , termetébe szép , és tekintetébe ékes .
Istenhez vala igen áhítatos , az törvénynek tartásában igen buzgó , és minden művelkedetébe igen tiszta .
ki az házasságot igen kívánja vala eltávoztatnia , demaga az Istennek törvényének ellene nem , és akar vala az Istennek szolgálatába teljes életében szűzen megmaradnia .
jelesebben , mert az prófétáknak könyvükbe olvasta vala , hogy ez világnak megváltója szűztől volna születendő .
hogy azért az ő lelkét valami szeplő meg ne szeplősíthetné , az gonosz társaságot igen szorgalmatosan eltávoztatja vala .
innéten lőn , hogy Szentléleknek ihléséből az prófétáknak ő fiukat , kik az Kármelus nevű hegyen {20v} lakoznak vala , és Úristen szüzességbe szolgálják vala , néha-néha ezeket meglátogatja vala , kiktől nemcsak az prófétáknak könyvüket tanulá meg , de még üdvösségének módját is megtanulja .
azoknak azért tanácsuk nélkül az szüzességnek állapotát nem akará elváltoztatnia .
mikoron azért ez nemes szűz növekedett volna , és immár az házasságra alkalmas volna , szülei szándékozák őtet házasságra adnia Mózesnek törvénye szerint .
kezdék kedig erre őtet szülei gyakorta szorgalmaztatni , ő kedig néminemű szűzi szemérmességből ingyen nem akarja vala hallania , de azok az ő szándékukba megmaradván haladékot vőn , és titkon az Kármelusnak hegyére az prófétáknak fiukhoz el-felfuta , és az ő jó szándékát nekik megmondá , hogy teljes életében szüzességet kívánna tartania , de szülei ennek ellene Mózesnek törvénye szerint akarnák házasságra adnia .
ez kettő közül melyiket választaná inkább ?
kezde nagy sírással az szent emberektől tudakozni és megérteni .
az prófétáknak {21r} fiai kedig ezt hallván elcsodálkozának rajta , és vigaszásokkal és imádságokkal akarák ezt Istentől megtudnia .
mikoron ezért harmadnapig az Szent Emerencia szűzzel az imádságba megmaradtak volna , az prófétáknak fiai közül , kik az regulai tartásba tökéletesebbek valának , Úristen csodálatos látást mutata .
harmadnap azért betelvén összegyűlének , és az fejedelmük kezdé tudakoznia , hogyha valamelyik ez dologról érdemlette volna Istennek irgalmasságát vennie .
tehát egy közülük eleve álla , ki az többinél idejében korosabb vala , az imádságba áhítatosabb , és állapotába méltóságosabb , és mondá : mindez három éjjel imádságomnak utána láték egy csodálatos szépségű fát , mely sok szép ágakkal ékesíttetett vala meg .
mely fának ágai közül látám az egyiket az többinél szebbnek lenni , és magasabbnak , mely megvirágozott vala , és teremtett vala látásra gyönyörűséges gyümölcsöt .
de mit példázának mindezek ?
nem könnyen magyarázhatom meg .
ezt ez megmondván az kettő is eleve állának , és ezen látást mondák .
ismét egymás akaratából {21v} imádságra adák magukat , hogy méltoltatnék Úristen ez látásnak értelmét megjelentenie .
tehát íme mennyországból érdemlének mennyei szót hallani mondván : az nagy és szép fa , kit láttatok , az Emerencia szűznek tisztaságos szüzességét példázza .
az fának kedig magasabb és nemesebb ága példázza az szent leányzót , ki őtőle születendő , kinek Anna lészen neve , kitől ismét nemzettetik egy nemes virág , az Szűz Mária , ki malaszttal teljes lészen , és örökké ez szüzességet lészen tartandó .
ez virágtól aztán ismét születtetik egy nemes és édességes gyümölcs , Krisztus Jézus , Istennek fia , ki lészen ez világnak megváltója .
az fának kedig több ágai az ő virágaival és gyümölcsével példázzák az szent magokat , kik ez Szent Emerencia szűztől támadandók .
mikoron azért ez Szent Emerencia Istennek akaratát megértette volna , nagy hálákat ada Istennek róla , és ekképpen alázatossággal az szent emberektől szüleinek házához tére .
ki szüleinek házánál kezdé Istennek templomát gyakorolnia , és naponként szemeit mennyországra felemelvén kezeit összekulcsolván elméjét Istenbe üreskedtetvén könyörög vala nagy {22r} sírással Istenhez , hogy őtet házasságra oly embernek bírná , ki őtet teljes szívével félné , parancsolatait híven tartaná , és kitől istenfélő magzatokat szülhetne .
ez Szent Emerencia kedig , miért hogy termetébe ékes vala , és arcába igen szép , erkölcsében érett és minden jóval megékesített , sokaktól ő kívántaték , és házasságra kéretteték .
de ő Szentléleknek általa megismervén , hogy inkább testi szeretetből kívántaték , hogynem isteni szeretetből , sokaknak kérésüket megutálja , és megveté .
mint ám olvastatik az Szent Tóbiásnak könyvébe az szűz Szent Sára asszonyról , ki hét emberektől kéretteték házasságra , kik őtet nem isteni szeretetből , de testi szeretetből kívánnák vala .
ugyanezért mihelyt ővele az ágyasházba bemennek vala , az Asmódi nevű ördög őket ottan megöli vala , hogy ez nemes szűz az kisebb Szent Tóbiásnak Istent félőnek tartatnék , és az Szent Rafael angyal által házasíttatnék el .
sokkal inkább ez Szent Emerenciának kelle az Istent nem félőktől megtartatnia , kitől ily nemes palánták valának {22v} támadandók .
hat embereket azért Emerencia Szentléleknek ihléséből , miképpen gonoszokat , megvetvén , az hetediknek , kinek neve vala Stollanus , bírattattaték , ki is vala Dávidnak nemzetéből való , Istent félőnek és az ő parancsolatát híven tartónak .
kezdének kedig házasságukban Istennek félelmében élnie , az szegényeknek alamizsnájukat bőséggel osztogatják vala , az Istennek templomát gyakorta meglátogatják vala , az templomnak szolgálóit jószágokkal segítik vala .
végre aztán az isteni kegyelmesség az megmondott látást akarván megtökéllenie , nem sok idő elmúlván ez boldog Emerencia az Szent Stollanustól teherben esék , és idő reá telvén szülé egy keddnap elsőszülöttét , kit Annának neveztete .
ez Szent Annának utána azon Stollanustól szüle más leányzómagzatot , kit neveztete Esmeriának .
ez Esmeria növekedvén házasságra adattaték az törvénynek kötelezetéből az ő nemzetéből való nemes , jámbor ifjúnak , kinek neve vala Asra .
ez Asrától az Esmeria szüle idő reá telvén  egy nemes leányzómagzatot , kit nevezének Erzsébetnek .
ez Erzsébet asszony aztán növekedvén házasságra adattaték Zakariásnak .
{23r} ez Zakariástól az Erzsébet asszony az szent házasságból szülé Keresztelő Szent Jánost .
ennek utána Esmeria ismét Asrától szüle egy férfiúmagzatot , kit nevezének Eliudnak .
ez Eliud házasul vevé magának amaz özvegyasszonyt , kinek fia halva vitettetik ki Naimnak kapuján , kit aztán Urunk feltámaszta , mint Szent Lukács evangélista írja könyvének heted részében .
ez özvegyasszony kedig Betszaidából való vala , és Szent Péternek és Szent Andrásnak rokonsága vala .
ez kedig Eliudtól szüle két férfiúmagzatot : Marciálist és Eminemet .
az Marciális vitettetik vala halva ki , kit mondám  Urunk halottat feltámaszta , és anyjának megada .
ezt aztán végre Szent Péter apostol püspökké szentelé , és szentül bírá három jeles városoknak püspökségét .
végre aztán boldogságosul Úrban elnyugovék .
Eminem kedig , ez Marciálisnak öccse , atyja , Eliud , meghalván zarándokul mene Armeniába , holott lakozandóul megmarada , és vénségébe magának házasul vőn egy nemes leányzót , kinek neve vala Memelia .
ez Memelia Eminemtől szüle egy nemes férfiúmagzatot , kit nevezének Szerváciusznak , ki aztán nagy {23v} szent ember lőn .
végre az Tungrorum nevű városba püspökké téteték , lelkét ugyanott boldogságosul Istennek megadá , tetemei kedig tartatnak Traiektensi nevű városba nagy tisztességbe az segítségükért , melyeket teszen naponként az ő áhítatosaival .
ez Szent Szerváciusznak atyja , Eminem , kimúlván ez világból anyja , Memelia , özveggyé marada , ki is az özvegységbe teljes lévén jószágos művelkedetekkel Istenbe elnyugovék .
mindezekből azért megtetszik , minemű nemes palánták támadának az Szent Esmeriából , Szent Anna asszonynak húgából , kiknek nagyanyjuk lőn az Szent Emerencia .
térjünk immár az Szent Annára .
az boldog Szent Anna asszonynak dicséretes nyájaskodásáról és szent életéről .
az Szent Anna asszony azért születtetvén az Szent Emerenciától , kisded korába semmi gyermeki dolgot nem cselekedék , de az Istennek után az ő szent életében kezde naponként jobbról jobbra növekednie .
az feslett leányzóknak gonosz nyájaskodásukat , mint az mérges kígyót  szorgalmatosan eltávoztatja vala .
inkább kívána szüleinek házukba benn Istenbe elmélkednie , hogynem mint {24r} magát kívül ez világnak mutogatnia .
mikoron azért ez boldog Szent Anna asszony növekedett volna , és tizenöt esztendős korra jutott volna , az házasságra kedig alkalmas volna , házasul Istennek akaratából adattaték az nemes és Szent Joakimnak nem testi kívánságból , de Mózesnek törvényének kényszerítéséből .
ez Szent Joakim kedig Dávidnak nemzetéből való vala , és az szent házasságot Szent Anna asszonnyal húsz esztendős korába kezdé el .
vala kedig Názáretből való , Szent Anna Betlehemből való , és egyetembe lakozának Názáretbe Szent Joakimnak házánál az szent házasság meglévén .
vala kedig ez Szent Joakim szántóföldekbe , juhokba és egyéb barmokkal igen gazdag , életébe vala szent , együgyű , Istent félő .
egyebeknek örökségüknek elfoglalásába magát be nem bocsátja vala , mindenekkel békességes vala , az szegényekhez irgalmas vala , és az Istent félőkhöz igen kegyelmes .
az ő jószágából igyekszik vala segíteni az szegényeket , {24v} árvákat , megnyomorult özvegyeket , és mennyivel az irgalmas dolgot inkább teszi vala , annyival jószága jobban napról napra szaporodik vala .
az szent házasságba kedig Szent Anna asszony ez Szent Joakimot tiszteli vala , mint urát , és szereti vala , mint édes atyját .
az Szent Joakim is viszont tiszteli vala Szent Annát , mint jó házasát , és szereti vala , mint édes anyját .
egymás akarata nélkül semmit nem kívánnak vala tenni .
gyakorta egymást intik vala azoknak követésére , melyek Istené .
de miért hogy az Istennek ítélete mélységes tengernek mondattatik , ez nemes szent jámborok az szent házasságba magzat nélkül húsz esztendők élének .
és miképpen meddők , Mózesnek törvényétől megvettettek , maradékoknak gyümölcsét ez húsz esztendők alatt nem vehették .
ugyanezért Istennek előtte gyakorlatos sírásokat és könyörgéseket tesznek vala , hogy amit az természet őtőlük megtagadott vala , azt az Úristen , kinek mindenek lehetségesek , irgalmasságból megadná .
három úton kezdék kedig Istennek irgalmasságát keresnie .
először az ő és {25r} hogy kedig az Szent Anna asszony az ő áhítatosait megsegítse .
emez példából megtetszik , és megérthetitek .
egy néminemű városba lakozik vala egy jeles úrnak egyetlen egy gyermeke .
ez szüleitől az mirigyhalálnak miatta megfosztatván szüleinek temérdek kincsük rá szálla .
de az bizonyságvétel nélkül való ifjaknak módjuk szerint tékozló lőn , és feslett életű .
úgyhogy húsz esztendős korába , miképpen az napnak fénye az hőt , az meleg víz az sót , az tűz az jeget , és az szén az csöppet szokták megemésztenie , ezenképpen ez ifjú nagy hamarsággal atyjának temérdek kincsét mind eltékozlá , és végre juta nagy szegénységre .
legottan elhagyák őtet az ő barátai , elhagyák rokonságai , úgyhogy láttatik vala még Isten is elhagynak lenni , mert minden teremtett állatok láttatnak vala őellene ellenkedni .
az ő házát , ki nagy gazdagságokkal teljes vala , egy forgószél leszakasztá , veteményeit az kő mind elveré , barmait mind elölé .
ennyi sok háborúságokba azért lévén nem vala , ki őtet megvigasztalja , sőt mint az más Jóbot , barátai bosszanták vala .
mikoron azért ilyetén nagy nyavalyába volna , {25v} magába tére , és nagy sírással emezt kezdé mondania : mit tegyek minden nyavalyásnál nyavalyásabb ?
hova térítsem magamat ?
hova fogjam fejemet ?
ím látom .
mert csak az kincs tiszteltetik vett , anélkül senki nem szerettetik .
az kapálást nem tehetem , mert nem szoktam , az koldulást kedig igen szégyenlem .
azért kihez folyamjam , ha íme mind az menny , mind az föld és minden állatok énellenem láttatnak ellenkednie , megnevettetem barátaimtól , és elhagyattattam tanácsadóimtól ?
jobb azért énnekem , hogy koldulva zarándokul menék az Szent Jakab egyházához , hogynem mint ily gyakorta szomorkodtassam azoktól , kiknek adós vagyok .
felvevé azért istápját , és az városból titkon el-kimene .
és az városnak mezőjén térdeire esvén és magát Istenhez térítvén nagy sírással emezt kezdé mondania : ó irgalmas és kegyelmes Úristen , vallom én , szegény bűnös , te felségedet nehezen megbántottam lenni , de kérlek én , mindennél nagyobb bűnös , ki nem vagyok méltó tőled meghallgattatnom , hogy méltoltassad énnekem megjelentened , hogyha vagyon az szentek közül valaki , ki ilyetén szegényt méltoltatnék meghallgatni és megsegíteni .
{26r} mikoron ez ifjú ilyetén könyörgéseket tenne , íme Szent Jakab apostol , kit régen magának szerető szentül választott vala , égi zarándoknak ábrázatába neki jelenék , és mondá neki : mit sírsz , ó ifjú , és az te keserűségednek micsoda oka ?
és most hova indultál ?
akarnám megértenem .
kinek az ifjú mikoron minden dolgait megmondotta volna , mondá ismét Szent Jakab neki : segítséget kívánsz venned , folyamjál az Szent Annához .
ezt tiszteljed az ő leányával , az édes Máriával , és az ő unokájával , az Krisztus Jézussal .
ez az nyomorultaknak vigasztalója , ez az bánkódókat megvidámítja , az szegényeket meggazdagítja , és senkit benne bízókat meg nem utálja .
ez az ő könyörgésének miatta nyer teneked az ő unokájától vigasztalást .
hallván ezt az ifjú megbátorodék , és mondá ismét : kérlek tégedet , szerető Uram , mondjad meg énnekem , mint tehetnék  én őneki alkalmas és méltó dicséretet és szolgálatot .
kinek mondá ismét Szent Jakab : minden hétben az keddnap az ő dicséretére áhítatosan {26v} olvass három páternosztert és három Ave Mariát , és ezeket olvasván igyekezzél addig az ő képe előtt égő gyertyát tartanod .
ha ezeket áhítatosan teended , kétség nélkül jó szerencsés lész , és amit kívánsz őtőle , megnyered .
hallván ezt az ifjú mondá ismét : miért kell ezeket kedden tenni , és nem egyéb napon ?
felelé Szent Jakab : mert az boldog Szent Anna kedden fogantaték anyjának méhében , kedden születtetteték , az Krisztusnak anyját is kedden szülé , és kedden hala meg .
hallván ezt az ifjú mondá : de kérlek tégedet , szerető uram , honnétan tudod te ezeket .
mondá neki Szent Jakab : én az ő harmadik leányának fia vagyok , azért ő énnekem nagyanyám .
te azért jóllehet semmi jót ne tettél légyen , de miért hogy énhozzám kiváltképpen való áhítatosságot vallottál , ki vagyok Jakab apostol , ezért akarám magamat neked ez órában megjelentenem .
tedd meg azért azokat , kikre intelek , és jól lészen dolgod .
melyet megmondván elenyészék az ő szemeinek előle .
az ifjú kedig lélekbe megbátorodván után ismét elindula , és juta egy messze való tartományba , holott az tartománynak fővárosába , kiben az tartománynak királya lakozik vala .
el-bemene , és egy papnál Szent {27r} Anna asszonynak cselekedetéből szállást kére .
mely pap ez ifjat jobban megtanítá  Szent Annának tiszteletére , ugyanezért ez ifjú az kevés jószágból , kit vele vitt vala , Szent Annának képét nagy szépen megíratá , és igyekszik vala az kép előtt naponként gyertyát égetnie .
és ekképpen az Szent Anna asszonyhoz való áhítatosságába napról napra növekedvén megtanulá , jóllehet ne tudna deákul , emez három neveket megírnia : Jézus , Mária , Anna .
ennél többet nem tanulhata .
ez három méltóságos neveket kedig valahol jár vala , mind falra és mind egyébre ottan felírja vala .
és miképpen ez három neveket írja vala embereknek látásukra , ezenképpen ez hármaknak szolgálatukra igyekszik vala embereket gerjesztenie intéseivel .
ezenközbe az tartománynak királya akara zarándokul Rómába mennie , és egy megmondott papot akara vele elvinnie .
történék , hogy ez ifjú is az ő gazdájával elmenne .
mikoron ezért az tengeren elindultak volna , íme nagy vész támada , és egyetembe Úrhoz nagy sírással könyörögvén semmi segítséget nem vehetnek vala .
{27v} tehát ez Szent Anna asszonynak szolgája könyörögvén áhítatosan az ő asszonyához , amit egyebek meg nem nyerhetnek , ő hirtelen megnyeré .
megszűnének azért hirtelen az tengernek habjai , az szeleknek fújásai , és az habnak megcsendesülése mindeneket örömre és elcsodálkozásra indíta .
az király kedig megértvén ez ifjúnak áhítatosságát , önnönmagának nyájasul vevé , és ruházatáról és eleségről őtet bátorságossá tevé , kiről Szent Annának áhítatosa asszonyának nagy hálaadó lőn .
ennek utána idő múlván ez ifjú egy napon megemlékezék az ő nagy gazdagságáról , kiről nagy szegénységre jutott vala .
el-bemene egy szent egyházba , és az ő választott asszonyának képe előtt leesvén könyörög vala neki , hogy őérte Urunkhoz esedeznék evilági jószágnak adásáért .
íme legottan Urunk Jézusnak képe , kit Szent Annának balja felől keblébe íratott vala az nagy szeretetnek jegyéért , mert embernek szíve bal felől vagyon , kiből az szeretet kiszármazik , jobbja felől kedig keblébe íratta vala asszonyunkat , megszólala őneki , és monda : te naponként az én ükömnek tiszteletet tész égő gyertyával , de nem énnekem , sem az én szüleimnek .
azért miért adjam én meg , {28r} amit éntőlem kívánsz ?
ezt hallván ez ifjú elcsodálkozék rajta , és bátorságot vevén nagy pirongással felelé , és mondá : ó jó és édes Jézus , így jól tudod , mert én igen szegény vagyok , és idegen földön vagyok , ez oka , miért ennyi gyertyát nem égethetek .
mindezáltal Urunknak mondását hiába nem vevé , de ami legottan az szent egyházból el-kimene , és ami kevés marhákat vall vala , eladván kezde abból Urunk előtt is gyertyát égetnie .
kinek ismét egy nap Urunknak képe megszólala , és mondá : szerető fiam , ha engem és az én ükömet gyertyával tisztelsz , alkalmas , hogy az én anyámat is tiszteljed .
kinek ismét az ifjú mondá : ó jó Jézus , osztozzatok hárman ez két gyertyával , mert többet nincs mivel vennem .
 mindezáltal el-kimene az kép elől , és övét , erszényét , saruit , süvegét elárulván , mert immár többet nem vall vala , asszonyunknak eleibe is égő gyertyát szerze .
mikoron azért egyszer mind az három gyertyát az kép elébe felragasztotta volna , mond Urunk neki : menjél immár , és terólad gondot viselünk .
és ekképpen az ifjú az egyházból el-kifordula , és az ő gazdája , az pap , jámbor elöl találván mondá neki : szerető fiam , te az Szent Anna asszonyt igen prédikálod , azért ez szent egyháznak nagyobbik tornyára napestre {28v} írjad fel az ő képét , hogy mindenektől láthattassék , és tiszteltessék .
ki legottan az egyháznak nagyobbik tornyára állást csináltata olymint hatvan singnyire fel , és szépen Szent Annának képét megírá .
bal ölébe írá Urunkat , és jobb ölébe asszonyunkat , és az képnek fölötte emezt írá arany betűkkel : Szent Anna , mind harmadmagaddal segíts meg engemet .
melyet mikoron elvégzett volna , és akarna leszállnia , pokolbeli ördög nagy szelet támaszta rája , mely szél az állást elüté lábai alól , ő kedig , bízván az ő asszonyába , megragadá az képnek palástját , és nagy szóval emezt kiáltá : ó Szent Anna , mind harmadmagaddal segíts meg engem .
és íme csodálatos dolog : ez ifjú olymint mind fél napig az képnek palástján függe , mígnem híre lőn benne az királynak , ki őtet onnétan leveteté , és titkon hozzá hívatá , és mondá neki : miért hogy immár kétszer segített meg tégedet az Szent Anna én látásomra , azért én tégedet nagy tisztességre felveszlek , és evilági gazdagsággal meggazdagítalak .
ki az királytól nagy kincset vevén hazájába tére , és adósainak megfizete , és ismét az királyhoz tére , {29r} kit aztán az király magának főtanácsul vőn , kinek intéséből az király országában való egyházakat Szent Anna asszonynak képeivel megékesíté , és hogy az ő ünnepét esztendőnként áhítatossággal ülné .
ez Szent Annának kedig megmondott szolgája Szent Annának szolgálatába mindhalálig megmarada .
halálának idején kedig asszonyunk Mária nagy fényességben neki jelenék , és mondá neki : szerető bátyám , amint látom , erődtől megfogyatkoztál .
kinek az ifjú mondá : énnekem húgom nincsen , azért miért mondál bátyádnak ?
kinek mondá asszonyunk : nem Szent Annát anyául választottad magadnak ?
én kedig őneki leánya vagyok , te azért énnekem bátyám vagy , az én édes fiam , Jézus , kedig neked unokád .
ezeket hallván megörvende rajta , és nagy örömmel emezt kezdé mondania : ó Mária , irgalmasságnak és malasztnak anyja , fogadj engem az te oltalmad alá .
ó dicsőséges Szent Anna asszony , mind harmadmagaddal ez órában segíts meg engemet .
kinek mondá Szent Anna : szerető fiam , ne félj semmit , mert Istentől malasztot nyertél {29v} {29r} ez világon , és vitetel az boldogságra , mert valakik engemet alkalmas dicsérettel tisztelnek , {29v} ezeket én jószerencséssé teszem lelkükben , és országoltatom az boldogságban .
íme az én szerető unokám mennyországnak kapuját neked megnyitja , ördögöt ellened megnyomorította , és poklot berekesztette .
ezeket hallván akkor mondá : az te kezeidbe ajánlom , Uram , az én lelkemet .
ezeket megmondván lelkét boldogságosul Úrnak megadá , kit Urunk az ő szent anyjával és az ő nagyanyjával az örök boldogságra vőn .
mely boldogságot adjon nekünk Atya , Fiú , Szentlélek Isten , ámen .
bátor úgy legyen .
üdvöz légy Mária , malaszttal teljes .
Úr vagyon teveled , az te malasztod legyen énvelem .
te vagy áldott asszonyoknak közötte , és áldott az te anyád , Szent Anna asszony , kitől fogantaték az te szent és istenes tested , kitől születteték én Uram , Jézus Krisztus .
ámen .
ez imádságot valaki háromszor Szent Annának képe előtt megolvassa , tízezer halálos bűneinek és húszezer bocsánandó bűneinek kínját osztja meg vele .
Alexander pápa engedte .
6  ezerötszázhuszonhat egy Ave Mariát kér , aki írta .
{30r} kezdetik az édes Szűz Máriának nevébe való deáki betűkről egy kisded prédikáció .
kisded , de igen szép .
úgy monda Szent Lukács evangélista evangéliumi könyvének első részében asszonyunkról : az szűznek neve Mária .
ez Szent Lukácsnak mondása , mellé , Istenbe tiszteletes húgaim , akarom , hogy tudjátok , mert asszonyunknak neve öt deáki betűket vallanak , kiken példáztatnak öt drágaköveknek tulajdonságai .
első betű asszonyunknak nevébe az M , kin példáztatik az nemes és drágalátos margaréta nevű kő .
ez kőnek kedig imilyetén tulajdonsága vagyon , hogy amely ember őtet nála viseli , félelmes helyen őtet bátorságossá teszi .
ezenképpen asszonyunk Szűz Mária az ő szolgáinak és szolgálóleányainak szívüket minden gonosz félelembe megbátorítja .
erről énekli anyaszentegyház : az te oltalmad alá folyamunk , ó édes Mária .
az mi könyörgésünket szükségünkbe meg {30v} ne utáljad , de minden veszedelemtől és gonosz félelemtől oltalmazz meg minket , dicsőséges szűz , és mindenkoron áldott .
másod betű mégis asszonyunknak nevébe az á , kin példáztatik az nemes és drágalátos adamosz nevű kő .
ez kőnek is  imilyetén tulajdonsága  vagyon , hogy amely ember őtet nála viseli , összeháborodott emberek között könnyen békességet szerezhet .
ez kőnek erejét és tulajdonságát asszonyunk Mária is vallja , mert ő Isten között és emberek között , kik összeháborodtak vala , békességet szerze , mert Istennek haragja senki által meg nem engeszteltethetik emberi nemzethez , hanem csak őáltala .
méltán mondá azért őróla az bölcs egy könyvének negyvennegyedik részében : az háborúságnak idején megengesztelő lőn .
harmad betű az édes Máriának nevébe az r , kin példáztatik az nemes és drágalátos rubin nevű kő .
ez kőnek is imilyetén tulajdonsága vagyon , hogy ő igen {31r} fényes , és sötétségeket világosságra változtat .
ez kőnek is jószágát és tulajdonságát vallja asszonyunk , mert ő az szűz , kinek szent élete elvilágosítá mind mennyet és mind földet , mint szent egyház énekli .
negyed betű az Krisztusnak édes anyjának nevébe az i , kin példáztatik az nemes és drágalátos jáspis nevű kő .
ez kőnek is imilyetén tulajdonsága vagyon , hogy amely ember őtet nála viseli , az ellenségek között őtet bátorságossá teszi .
ezenképpen asszonyunk Mária is az ő híveit ördögök ellen megbátorítja , mert ő rettenetes ördögöknél , mint az jól megszerzett seregeknek orozata az ellenségeknél .
ötöd és utolsó betű az Istennek anyjának nevébe az a .
ezen kedig példáztatik az alectorius nevű nemes és drágalátos kő .
ez kőnek is ilyetén tulajdonsága vagyon , hogy ő az őtet viselőket nagy tisztességre emeli fel .
ez kőnek is erejét és tulajdonságát vallja asszonyunk , mert ő az ő áhítatosait jövendőbe az mennyei tisztességre emeli {31v} fel .
íme azért , Krisztusnak jegyesei , megtetszik , mert ez öt nemes köveknek tulajdonságait vallja asszonyunk , édes Szűz Mária .
ha kediglen ez öt köveknek első betűit egymástól elszeditek , és összerakjátok , Mária lészen benne .
hogy kedig asszonyunk az ő híveit szükségükben el nem hagyja , de megsegíti , emez példából megtetszik .
egy néminemű városba valának két monostorok .
az egyikben lakoznak vala barátok , az másikba szüzek , mindketten kedig Szent Bernát szerzetéből valók valának .
az barátoknak monostorukba való sekrestyésnek neve vala Jeromos .
az szüzeknek monostorukba való custosnak kedig neve vala Borbála .
ezek mindketten az édes Szűz Máriának nagy áhítatosai valának , és ketten egymást Istenbe igen szeretik vala , és egymással ritkán beszélnek vala , demaga az beszédnek idején másiknak látásra  színét nem adja vala .
egyik másikat kedig az ő tisztében , amennyire teheti vala , segíti vala , mert az fráter Jeromos az szűznek gyakorta {32r} szép imádságokat ír vala , és szenteknek életét , néha kediglen szövendékeket csinál vala neki , és egyébbel is , ami az ő tisztét illeti vala , segíti vala .
az szűz is kedig ez fráter Jeromosnak gyakorta szép keszkenőket csinál vala , és néha szép korporálókat , és ő is az fráter Jeromost az ő tisztében , amennyire teheti vala , igen segíti vala , és ekképpen egymáshoz az isteni szeretetben napról napra növekednek vala .
az fráter Jeromos kedig cellájában asszonyunk Máriának képét igen szépen felíratta vala , és ördögnek képét asszonyunknak lábai alá , nagy rút ábrázatban ezt is megíratta vala .
itt ez kép előtt ez fráter Jeromos asszonyunknak gyakorta imádkozik vala .
megirigylé kedig ezt pokolbeli ördög , és íme egy éjszaka , mikoron az kép előtt imádkoznék , az ábrázatban , kiben cellájába felíratta vala , neki jelenék , és őtet megfenyíté , hogyha el nem töröltetné asszonyunknak lábai alól , tehát őrajta jövendőbe bosszút állana .
de az fráter Jeromos avval semmit sem gondola .
{32v} nem sok idő elmúlván íme egy éjszaka vecsernyének előtte pokolbeli ördög az Borbála szűznek ábrázatát felvevé , és ez fráter Jeromosnak cellájára mene , és kezde az cellának ajtaján bezörgetnie .
mikoron ezt meghallotta volna az fráter Jeromos , ágyából ottan felszökék , és miért hogy nem tudja vala , ki volna , az cellának ajtaját ottan felnyitá .
amaz kedig onnétan kívül az cellába magát gyorsan beveté , és ez fráter Jeromosnak előtte az Borbála szűznek ábrázatába megállapék .
mondá kedig neki : én lelkemnek vigasztalója , sok időtől fogva gerjedeztem én az tehozzád való szeretetbe , és mindeddig elviseltem .
de immár mostan az nagy szeretetnek miatta meggyőzettetvén jöttem tehozzád , hogy az te jelenvoltodból vigasztaltassék az én lelkem .
ezt is mondom teneked , hogy én hozzád való bíztomba az én egyházamnak sekrestyéjébe való arany és ezüst edényeket mind összetörtem , és ím ide hozzád hoztam .
kérlek azért tégedet , hogy te is az te egyházadnak sekrestyéjébe való arany és ezüst {33r} kelyheket és kereszteket törj mind össze , és velük egyetembe menjünk ki ez monostorból , és fussunk ismeretlen földre , holott lakozhassunk mindhalálig kedvünkre nagy gyönyörűségbe .
ezeket mondván pokolbeli ördög kívül testében gerjeszti vala beszédével , belül kedig lelkében gonosz kívánsággal .
és íme ez Krisztusnak vitéze meggyőzetteték úgyannyira , hogy semmit nem tuda ellene szólnia .
el-bemene azért nagy hamarsággal az sekrestyébe , és az arany és ezüst kelyheket és kereszteket összetörvén egy zsákba raká , és az cellába menvén az ördöggel az monostorból el-kiszökék .
mikoron egy kevéssé az monostort elhaladták volna , mondá az ördög fráter Jeromosnak : ó jaj énnekem , én édes szeretőm , mely igen drága kincset feledtem én el az én monostoromba , ki után sok esztendeig elélhettünk volna .
kérlek azért tégedet , hogy ülj le itt , és várj meg .
ím betérek utána , és elhozván menjünk el aztán utunkon .
ezt mondván fráter Jeromos ott leüle , és ördög fráter Jeromosnak monostorába el-betére .
tehát íme az {33v} monostorba kezde nagy kiáltást tennie , és emezt kezdé mondania : keljetek fel hamar , mit alusztok ?
mert az fráter Jeromos egyházatoknak kincsét mind ellopá , és vele elszökék .
ha azért utána leendetek , őtet itt ez helyen megtaláljátok .
hallván ezt az barátok rajta mind elcsodálkozának , és hamar folyamának fráter Jeromosnak cellájába .
hát ott nincs .
onnétan az egyháznak sekrestyéjébe , és az kelyheket és kereszteket ott nem találák , kin igen elijedének .
sietének azért őutána , és az helyen , ahol ördög mondotta vala , őtet megtalálák az monostornak jószágával egyetembe .
kit az barátok ottan megfogának , és őtet ismét visszavivék .
ezen kedig ez fráter Jeromos igen csodálkozik vala , mert neki úgy tetszik vala , hogy mivel álmodoznék .
mikoron azért az monostorba bevitték volna , ott őtet erősen megkötözék , és egy tömlöcbe el-beveték , lábait kalodába verék , és ekképpen az tömlöcnek ajtaját rája rekeszték .
hogy aztán reggel meglátnák , mi dolog volna ez .
mikoron azért fráter Jeromos {34r} az tömlöcbe az kalodába megkötözve üldögélne , megérté , hogy ördögi dolog volna , és magába térvén kezde asszonyunk Máriához nagy sírással óhajtania és kiáltania , és imekképpen kezde őhozzá fohászkodnia : ó bűnösöknek nagy reménysége , ó megnyomorultaknak oltalma , emlékezzél meg , mert te vagy az irgalmasságnak anyja .
azért imádd énértem az te szent fiadat .
jóllehet hogy nem vagyok méltó az ő szent irgalmasságára , demaga tegyen énvelem az ő jóvolta szerint .
mikoron így siránkoznék fráter Jeromos az kalodába , ezenközbe pokolbeli ördög neki jelenék , és kezdé őtet bosszantania , és emezt mondania : nem mondtam neked , hogy az te asszonyodnak lába alól engemet eltöröltess ?
kit te nem tevén ím bosszút állottam immár rajtad , gonosz fráter .
ezt mondván , fráter Jeromosnak lábait az kalodából kivevé , és egészségben az tömlöcből kibocsátá , ő kedig asszonyunk Máriának parancsolatára fráter Jeromosnak ábrázatába az kalodába beüle .
amonnan fráter Jeromos hamar az szent {34v} egyházba el-bemene , és az ő helyén , holott szokott vala állnia vecsernyének idején , magát imádságra adá , és kezde könnyhullatással asszonyunknak nagy hálákat adnia .
az barátok kedig közülük választottak vala egyet , hogy ki az vecsernyekor eljővén őket felkeltené .
ez azért az vecsernyének előtte egy kevéssel az egyházba bemenvén fráter Jeromost az szent egyházba találá , mert ő is várja vala az órának megestét , hogy az barátokat az vecsernyére felkeltené .
látván azért fráter Jeromost az szent egyházba , kit az tömlöcbe az kalodába megkötözve hagyott vala , elcsodálkozék rajta , és hamar az monostornak fejedelmét felkelté , és őneki megmondá , hogy fráter Jeromos az tömlöcből kiszabadult volna .
tehát az fejedelem egynéhány fráterekkel az szent egyházba el-bemene , és fráter Jeromost ott helyén találá , vele kedig az fejedelem , hogy ördögi csalárdság volna , és vevé az szenteltvizet , és őtet vele megszentelé .
az fráter Jeromos kedig az szenteltvizet nagy alázatossággal vevé .
onnétan az fejedelem azon fráterekkel {35r} siete az tömlöcbe , és ott is az kalodába látta fráter Jeromost lennie .
ezt is megszentelé az fejedelem , és ördög az szenteltvíznek erejét el nem szenvedhetvén , miképpen az füst , elenyészék őelőlük .
látván ezt az fejedelem mondá az frátereknek : bizony mondom tinektek , atyámfiai , hogy ez éjszaka ördögi csalárdság lett mirajtunk .
ennek utána az vecsernyét megmondván jutának holdá kelvére , és az fejedelem az frátereket mind begyűjteté , és az fráter Jeromos eleve állván nagy alázatossággal megmondá , mint ördögtől megcsalatott volt , és mint az irgalmasságnak anyjától megoltalmaztaték .
ezt hallván az fráterek dicsérék az boldog Szűz Máriát , ki az őbenne bízókat el nem hagy .
ennek utána az sekrestyébe el-bemenének , és az szent egyháznak edényeit , kiket fráter Jeromos eltördelt vala , mind egészen találák .
íme azért , Istenbe tiszteletes húgaim , ez példából megtetszik , mely igen jó az édes {35v} Máriának szolgálnia , ki szülé az édes Krisztust , ki Atyjával és Szentlélekkel egy bizony Isten .
ámen .
kezdetik az boldog Szent Eleknek élete , kit nektek például vetek , szüzek .
az boldog Szent Elek születteteték rómabeli nemes szülőktől .
atyjának neve vala Eufemianus , anyjának kedig neve vala Aglaes .
ez Eufemianus az római császárnak udvarába első vala .
ki oly igen nagy úr vala , hogy minden nap háromezer vitézek állnak vala neki udvart , kik naponként aranyos bársonnyal öltöztetnek vala , és pártaövekkel övedeztetnek vala .
vala kedig ez Eufemianus mondhatatlan igen irgalmas ember , és naponként az ő házában az szegényeknek , árváknak , özvegyeknek és zarándokoknak három asztalok szereztetnek vala , kiknek ez Eufemianus nagy szeretettel eléjükben szolgál vala .
annak utána azokat házától elbocsátván ő is kilenced órakor szerzetes jámborokkal és egyházi emberekkel Istennek félelmébe eleséget veszen vala .
az ő jegyese kedig Aglaes , az is hasonlatos nemes {36r} jószággal fénylik vala , demaga őnekik magzatuk nem vala .
végre az sok jámbornak könyörgésükre őket Isten magzattal szerette , kit Eleknek nevezének .
mikoron azért ez nemes magzat születtetett volna , felfogadák ez nemes jámborok , hogy teljes életükbe örök tisztaságot tartanának .
az gyermek kedig növekedvén adák őtet deáki tudományra , ki az pogány bölcseknek könyvüket rövid időn mind eltanulá .
az hőskorságra azért jutván atyja az császárnak udvarából őneki jegyest jegyze .
az menyegzőnek napja is mikoron eleve jött volna , ez boldog Szent Elek jegyesével ágyasházukba el-bemenne , olymint elnyugvásra .
tehát ez szent ifjú kezdé jegyesét az Istennek félelmére intenie , és kezdé őelőtte az szent szüzességnek nemes jószágát prédikálnia .
ennek utána ujjából arany jegygyűrűjét kivevé , és pártaövének sarkvasát elmetszé , és jegyesének adá , és mondá neki : vegyed ezeket , én szerető jegyesem , és tarts meg , míg Isten akarja , és legyen Isten teveled és énvelem .
jegyesétől azért elbúcsúzván vőn atyjának {36v} kincséből annyit , mennyit ismere szükségesnek lenni , és ekképpen éjszaka atyjának udvarából el-kimene .
itt titkon egy hajóba el-bemene , és az tengeren Laodiciába mene .
innen is felkele , és Szíriának , ez tartománynak , egy városába , kinek Edissza vala neve , el-bemene .
ez városba való szent egyházba Urunk Krisztusnak képe emberi kéz nélkül írattattatott , gyolcson tartatik vala .
mikoron azért az városba jutott volna , atyjának temérdek kincsét , kit hazul vitt volna , mind az szegényeknek osztogatta , és drága ruháját róla lehányván szűrben öltözék , és az több szegényekkel egyetembe az szent egyháznak portikuszába leüle , és az bemenőktől és az kijövőktől kezde Istennek szeretetéért alamizsnát koldulnia .
az alamizsnát kedig , amennyit ismer vala magának szükségnek lennie , azt magának tartja vala , az fölötte valókat szegény társainak osztogatja vala .
onnétan hazul kedig híre lőn benne Eufemianusnak , hogy fia , Elek elfutott volna , és rajta igen {37r} elkeseredék .
és íme ez világnak minden országaira és tartományaira szolgáit küldé , hogy az ő szerető fiát szeretettel megkeresnék , és viszont Rómába vinnék .
meghagyta vala kedig Eufemianus az ő szolgáinak , hogy valamely városba , avagy falvakba érnének , tehát az szegényeknek alamizsnát osztogatnának , hogy az édes Isten az ő imádságuknak miatta méltoltatnék megilletni fiát , holott volna .
az szolgák közül kedig nékiek menének az Edissza nevű városba , holott Szent Elek nagy szegénységbe lakozik vala , és Szent Elektől az szolgák megismertetének , de Szent Elek őtőlük meg nem ismerteték .
és az több szegényekkel egyetembe az szolgák Szent Eleknek is alamizsnát adának , kit az Szent Elek nagy hálaadással vevén emezt mondja vala : hálákat adok teneked , én édes Istenem , hogy én érdemeltem az én szolgáimtól  alamizsnát vennem .
ezenközbe az szolgák mind megtérének , és Eufemianusnak megmondák , hogy fiát sehol meg nem találhatták {37v} volna .
ez Szent Eleknek anyja kedig felöltözteté őmagát gyászruhába , és ágyasházának egyik szegében zsákot teríte le az földre , és emezt mondá : itt ez helyen sírásba és óhajtásba megmaradok , mígnem az én szerető fiamat szemeimmel látom .
az Szent Eleknek jegyese az is mondá napának : veled egyetembe én is itt ez helyen  sírásba megmaradok az gerlicének módja szerint , mígnem valamit hallok az én szerető jegyesemről .
amonnétan kedig Szent Elek tizenhét egész esztendeig az fölül megmondott szent egyháznak portikuszába megmarada .
egy néminemű napon kedig asszonyunk Máriának képe , melyet az szent egyháznak nagyoltárán felfaragtak vala , az egyháznak custosának megszólala , és mondá neki : hozz be onnétan kívül az Istennek emberét , mert méltó Istennek országára , mert Istennek lelke nyugszik őrajta , és az ő imádsága , miképpen az tömjénnek füstje , felmegyen Istennek elébe .
hallván ezt az custos nem értheti vala , kiről mondaná .
{38r} mondá ismét neki asszonyunknak képe : amaz szegény az Istennek embere , aki az portikuszba az szegények között legutol ül .
tehát az custos legottan kimene , és Szent Eleket kézen fogva az szent egyházba nagy tisztességgel el-bevivé .
ebben kedig híre lőn mind az tartományba lakozó embereknek , és jelesebben az városba lakozóknak , és kezdék ez Szent Eleket , mint Istennek szentjét , tisztelnie .
Szent Elek kedig akarván az hiú dicsőséget eltávoztatnia , titkon az városból kifuta , és ismét Laodiciába mene , holott hajóra üle , hogy Szicíliának Tarsomába menne .
de isteni akaratból az tengeren vész támada , és Szent Eleknek hajóját az vész Rómának partjára veté ki .
látván ezt Szent Elek kezde magába gondolkodnia , hova menne .
tehát mondá magába : elmegyek atyámnak házához , és nála ismeretlen megmaradok .
és egyébnek térő mégsem leszek .
mikoron azért Szent Elek Rómának egyik piacán eleve indult volna , látta , tehát atyja az császároknak udvarából nagy sereggel kijődögél .
mikoron Szent Eleket elhaladta volna , kezde {38v} Szent Elek nagy torokkal utána kiáltania , és emezt mondania : Istennek szolgája , Eufemianus , engemet , szegény zarándokot fogadj be az te házadba , és tarts el asztalodnak morzsalékával , hogy az Úristen is méltoltasson tenni az te egyetlen egy zarándok fiaddal .
ezt hallván atyja hátratekinte , és szemeiből az könny ottan kiindula , és ez szegény zarándokot házában befogadá fiának szeretetéért , és őneki tulajdon házat ada , és tulajdon szolgát szerze , ki neki híven szolgálna , és kezdé őtet asztaláról szeretettel tartania .
ez boldog Szent Elek kedig atyjának házánál az szent imádságokba üreskedik vala , és az ő szent testét vigyázásokkal és böjtölésekkel gyötri vala .
az udvarnak ifjai kedig őtet sokképpen csúfolják vala , mert nékiek őtet arcul verik vala , nékiek szakállát szaggatják vala , és nékiek az mosdóvizet nyakába öntik vala .
de ő mindezeket Istenért nagy békességgel elszenvedi vala .
atyjának is házánál ez boldog Szent Elek ismeretlen tizenhét egész esztendeig megmarada .
végre megismeré , hogy Úristen ki akarná ez világból venni .
az szolgától , ki őneki szolgál vala , tintát és {39r} papirost kére , és életének minden rendjét megírá .
ennek utána az papirost markába beszorítá , és lelkét Úristennek nagy boldogságosul megadá .
az jövendő vasárnapra kedig az pápa Innocencius az két császárokkal , tudniamint Arkádiusszal és Honóriusszal , és mind az községgel felgyűlt vala az Szent Péternek egyházába .
és íme az nagy misének utána az szent egyházba szózat lőn az égből mondván : jöjjetek énhozzám mind ti , kik munkálkodtok , és meg vagytok terheltetvén , és én megelégítelek titeket .
hallván ezt ottan mind földre hullának .
és íme ismét az szózat másodszor mondá : keressétek meg Istennek emberét , hogy imádjon Rómáért .
mikoron azért keresték volna , és sehol meg nem találhatták volna , harmadszor emez mondaték nekik : az Eufemianusnak házába keressétek .
tehát az pápa az császárokkal megkérdék , hogy ki volna az ő házában az Istennek embere .
Eufemianus kedig kezdé magát menteni , hogy mivel nem tudná .
felkele azért az pápa az császárokkal és mind az községgel , és Eufemianusnak házához menének .
ezenközbe az Szent Eleknek szolgálója álla {39v} urának elébe , és mondá neki : lássad uram , netalántán az szegény ember az Istennek embere , kit te fiadnak szeretetéért udvarodba befogadtál vala , és engemet őneki szolgául adtál vala ?
ez ember igen békességes vala , és nagy imádságú vala .
ezt hallván Eufemianus Szent Eleknek cellájába el-bemene , és őtet halva találja , és látta az ő arcát fényleni , miképpen angyalnak arcát , és akará az levelet kezéből kivenni , de nem teheté .
tehát hamar az cellából kifordula , és az pápának és az császároknak ezt megmondá .
azok is az cellába ottan el-bemenének , és őneki ekképpen szólának : Istennek embere , jóllehet , hogy bűnösök legyünk , demaga ez országnak birodalmát valljuk , és az lelki pásztorságnak tisztét .
kérünk azért tégedet , hogy engedjed minekünk ez levelet , hogy lássuk , és értsük , mi vagyon benne .
ezt mondván az pápa járula , és az levélhez nyúla , és az levelet Szent Elek neki engedé .
tehát immár az pápa az levelet mindaz sokaság előtt és atyja előtt elolvastatá .
hallván kedig Eufemianus , hogy az ő fia volna , legottan elkeseredék , és az nagy keserűségnek miatta ottan földre leesék .
ennek utána egy kevés erőt vevén az szolgák az földről felemelék , és Eufemianus kezdé {40r} ruháját szaggatnia , vén szakállát és haját tépnie , önnönmagát ököllel arcul vernie , és szent fiának testére leborulván ilyetén sírást tennie : ó jaj énnekem , én szerető fiam , mi okáért háborítál ily igen meg engemet , és ennyi sok esztendőtől fogva növeléd keserűségemet ?
jaj énnekem , nyavalyásnak , mert ím látlak tégedet , én vénségemnek istápját , énelőttem az nyoszolyába feküdnöd és énnekem nem szólhatnod .
ó jaj énnekem , minemű vigasztalást vehetek immár ezután ?
ezenközbe híre lőn benne anyjának is , és íme az , miképpen az tenyésző oroszlán megszaggatván az hálót és szívét az ő kölykeihez , ezenképpen Szent Eleknek anyja ruhái megszaggatván , haját megbocsátván , kezeit fejére felkulcsolván és szemeit mennyországra felemelvén kezde az szent testhez sietnie .
de mikoron az sokaságtól hozzá nem juthatna , kezdé nagy kiáltással emezt mondania : adjatok utat énnekem , római férfiak , hogy láthassam az én szerető fiamat és azt , ki emlette az én emlőimet .
ezenközbe nagy erővel juta az szent testhez , és legottan esék rá , és nagy sírással {40v} emezt kezdé mondania : ó jaj énnekem , én szerető fiam , én szemeimnek világossága , lelkemnek vigasztalója , méhemnek édes gyümölcse és teljes életemnek egyetlen egy reménysége , miért cselekedél ily kegyetlenül mivelünk ?
látod vala atyádat és engemet , nyavalyást , naponként siránkoznunk , és nem jelentéd magadat minekünk meg ?
ezeket mondván ottan ottan elterjeszti vala magát az szent testen , és néha arcát ápolja vala , néha ajkait , néha szemeit , és néha homlokát , Szent Eleknek arca kedig fénylik vala , mint az nappal .
néha kedig anyja téríti vala magát az községre , és nagy sírással emezt mondja vala : ó mind ti , kik most jelen vagytok , sírjatok énvelem .
ezen szerető fiam tizenhét egész esztendeig ismeretlen lakozott az én házamnál , az ő szolgái sok bosszúságot tesznek vala rajta , és mind békességgel elszenvedi vala .
jaj azért énnekem , én édes fiam , Elek .
ezeket mondván az angyali arcát kezeivel megilleti vala .
azonba híre lőn benne jegyesének is , ki magát gyászruhában felöltözteté , és nagy sírással ő is folyamék édes jegyeséhez , kinek szent testére esvén emezt kezdé mondania : ó jaj énnekem , én szerető {41r} jegyesem , mert ez mai nap özveggyé maradtam .
ma törettetett el az én tükröm , és immár nincsen kire felemelnem az én szemeimet .
ma kezdetett el az én sírásom , kinek soha vége nem lészen .
az község azért ezeket hallván és látván hozzájuk képest nagy sírást tesznek vala .
látván ezt az pápa és az császárok az szent testet tiszteletes nyoszolyába helyhezteték , és Eufemianusnak udvarából Rómának piacára kiemelteték , és felkiáltaták , hogy az Istennek embere megtaláltatott volna , kit egész rómaság keres vala .
tehát az nép az szent testnek látására feltódula .
valamely kór ez szent testet illeti vala , ottan egészséget veszen vala .
az vakok látást , az sánták járást , és az ördöngősök megszabadulást vesznek vala .
az pápa kedig az császárokkal ez nagy csodát látván önnönmaguk kezdék vállukon az nyoszolyába ez szent testet vinnie , hogy ők is az szent testtől megszenteltetnének .
tehát az pápa az császárokkal parancsolának , hogy az utcákra kincset hintenének , hogy az község arra esvén az szent testet könnyebben vihetnék .
de az nép az kincset hátravetvén inkább siet vala az szent testnek látására és illetésére , nem viheték azért tovább .
Szent {41v} Eleket nagy fáradsággal bevivék Szent Bonifaciusnak egyházába , és ott ez testtel egyetembe heted napig Istennek dicséretében megmaradának .
és ez Szent Eleknek aranyból és ezüstből és drágakövekből nemes koporsót alkotának , kiben Szent Eleknek testét nagy tisztességgel bealkoták .
az koporsóból kedig mindeddig nemes illat származik ki .
kimúlék azért ez boldog Szent Elek ez világból , és Úrban elnyugovék Urunknak születésének utána , mikoron írnának ezerháromszázkilencvennyolc esztendőben az mi Urunk Krisztusnak dicséretére , ki Atyjával és Szentlélekkel él , és országol mindörökké , ámen .
{42r} Úrnak nevébe kezdetik az Szent Barlámnak élete .
kérem azért én , ki ezt írtam , mindazokat , kik ez könyvecskét olvasandók , hogy szeretettel olvassák , mert igen szép .
az Szent Barlám , kinek életét az tiszteletes Damaszkuszi János doktor szeretettel összeszedegette , és megírta .
az Szent Jozafát királyt , isteni malaszt őbenne cselekedvén , az pogányságnak állapotáról az keresztyén hitre téríté imilyeténképpen .
mikoron közönséges India keresztyén barátokkal teljes volna , feltámada egy néminemű hatalmas király , kinek neve vala Avennir , ki az keresztyéneket , jelesebben {42v} az barátokat , igen háborgatja vala .
történék kedig , hogy az királynak egy néminemű barátja , ki az ő udvarába első vala , isteni malasztból az királyi palotát elhagyá , és baráttá lőn .
melyet mikoron az király meghallott volna , az nagy haragnak miatta dühösködni kezde , és őtet az pusztának belsejébe szorgalmatossággal megkeresteté .
mikoron megtalálták volna nehezen , elében viteté .
látván kediglen alávaló ruhával felöltöztet , ki annak előtte szokott vala drága ruhákba járnia , és az sok böjtöknek miatta meghervadtnak lenni , ki annak előtte sok kincsekkel és drága étkekkel szokott vala élnie , mondá neki : ó balgatag és elveszett elméjű !
mi {43r} okáért változtattad az tisztességet szidalmasságra , és te magad gyermekeknek játékul szerezted ?
kinek az mondá : ha ennek okát kívánod éntőlem megértened , az te ellenségeidet távol tőled eltávoztassad .
az király kedig megkérdvén , hogy kik volnának az ő ellenségei , mondá amaz : az harag és az kívánság , mert ezek bántják meg , hogy az bizonyság meg ne ismertethessék .
jelen legyenek kedig az mondásoknak hallására az bölcsesség és az igazság .
kinek mondá az király : legyen úgy , amint mondád .
tehát az mondá : az balgatagok azokat , melyek vannak , megutálják , olymint nem volnának , azokat kediglen , melyek nincsenek , igyekeznek hozzájuk ölelnie .
valaki azért {43v} meg nem kóstolandja azoknak édességeit , melyek vannak , nem tanulhatja meg azoknak bizonyságait , melyek nincsenek .
ennek utána sokat szóla az királynak előtte Urunknak emberré lételéről és az hitről .
tehát mondá neki az király : ha teneked eleztébb fel nem fogadtam volna , hogy az haragot eltávoztatnám , az te testedet ingyen majd tűzre vettetném .
kelj fel azért hamar , és fuss el az én szemeimnek előle , hogy téged továbbá ne lássalak , és gonoszul el ne veszejtselek .
az Istennek embere kediglen nagy szomorúsággal mene el az királynak előle ezért , hogy mártíromságot nem szenvedhete .
ezenközbe mikoron az királynak magzata nem volna , születtetteték őneki egy igen szép férfiúmagzat , kit Jozafátnak {44r} neveztete .
összegyűjtvén kedig az király örömében nagy sok népet , hogy az született gyermekért az isteneknek áldoznának .
ötven égbenéző bölcseket is hívata hozzá , hogy mint lenne jövendőbe az ő magzatának dolga , szeretettel megtudakoznák , és őneki megjelentenék .
sokan azért közülük mondák az gyermeket jövendőben nagynak lenni hatalmasságban és gazdagságban , de egyik , ki az többinél bölcsebb vala , az királynak emezt felelé : ez gyermek , ki teneked születtettetett , ó király , nem leszen az te országodba király , de ez te országodnál hasonlhatatlan jobba , mert az keresztyén hitnek , melyet te háborgatsz , ez gyermek jövendőbe tisztelője leszen .
ezt kediglen az bölcs ő magától nem mondá , hanem isteni {44v} ihlésből .
hallván kedig ezt az király igen megrettene rajta .
az városban magának egy igen szép palotát rakattata , és az gyermeket az palotába behelyhezteté .
szerze kedig őmellé nemes ifjakat szolgálatra , és parancsolá őnekik , hogy az gyermek előtt se kórságot , se vénséget , se halált , se kediglen szegénységet ne említenének , se egyebet valamit , ki őneki valami szomorúságot hozhatna .
de mindeneket gyönyörűségeseket mondanának őelőtte , hogy az ő elméje gyönyörűségekben foglaltatván semmit az jövendőkről ne gondolhatna .
ez ifjak közül kediglen ha valamelyiknek történik vala megkórulnia , az király azt onnétan ottan kiviteti vala , és más ifjat állít vala helyébe .
parancsolá továbbá az király , hogy ez {45r} gyermeknek előtte valami emlékezetet Urunk Krisztusról ne tennének .
azon időben az királynak udvarába vala egy vitéz , ki titkon keresztyén vala .
ez az királynak nagy szeretetébe vala , és az ő udvarába első vala .
ez egy időben , mikoron az királlyal vadásznia ment volna , talála egy szegény embert az földön fekvén , ki az ő lábába bestiától megsértettetett vala .
ki kezdé az vitézt kérnie , hogy őtet felvetetné , házához vitetné , és gondját viselné , és netalántán őneki időjártába valamibe használhatna .
kinek mondá az vitéz : én tégedet örömest felvetetlek , de mibe használhatnál énnekem , nem gondolhatom .
az szegény ember kedig mondá : én beszédnek orvosa vagyok .
ha valaki azért beszéddel megbántattatik , {45v} alkalmas orvosságot tudok őneki adnom .
az vitéz kediglen az szegénynek mondását semminek alítja , demaga Istenért őtet felveteté , házához viteté , és őneki szeretettel gondját viselé .
néminemű udvar hazug kediglen , látván ez vitézt az királynak ily nagy szeretetébe , megirigylék , és őtet az királynál bevádlák , hogy nemcsak keresztyén volna , de még az országnak birodalmát is magának akarná titkon foglalnia .
ha kediglen , király , ennek végére akarsz menned , titkon , úgy mond , őtet hívjad tehozzád , és mondjad őelőtte ez jelenvaló életet hamar elvégezendőnek , és az te országodnak dicsőségét hamar elhagynod , és az barátoknak ruhájukat és életüket felvenned , kiket eddig tudatlan háborgattál , és meglátod , mit felel teneked .
melyet mikoron mind megtett volna , az vitéz , {46r} az árulóknak ravaszságukat nem tudván , az királynak jó szándékát könnyeket hullatván dicséré , és ez világnak hiúságát emlékezetre hozván inté az királyt az jó szándékot hamar megtökéllenie .
melyet az király hallván igaznak hívé az árulóknak mondásukat , és nagy haragra felgerjedvén az vitéznek demaga semmit nem felele .
az vitéz kedig eszében vevén , hogy az király az ő beszédét nehezen vette volna , nagyon megijede , és ígyen mene el az királynak előle , és folyamék az beszédnek orvosához , és mint az királlyal járt volna , őneki megjelenté .
tehát mondá neki az beszédeknek orvosa : tudjad azt , vitéz , hogy az király tehozzád kételkedik , hogy ezért mondottad legyen , hogy országát magadnak akarod foglalnod .
kelj fel azért hamar , és az te hajadat nyírasd {46v} el , drága ruháidat hányjad le rólad , és öltözzél fel szűrruhában , és igen reggel menjél be az királynak eleiben .
mikoron kediglen megkérdendi az király , mit példáz az te öltözeted , emezt feleljed őneki : íme király , kész vagyok tégedet követnem , noha azért az út , akin akarsz járnod , igen nehéz legyen , demaga énnekem teveled lennem könnyű leszen .
miképpen azért az gyönyörűségekben társul vallottál engem , az nehéz életben is társad akarok lennem .
melyet mikoron az vitéz megtett volna , az király elcsodálkozék rajta , és az hamis vádolókat alkalmas kínok alá veté , és ez vitézt nagyobb tisztességre vevé .
az királynak fia kedig az palotába felneveltetvén az hőskorságnak állapotára juta , és minden bölcsességben megtaníttaték .
kezdé kedig csodálnia , mi okáért rekesztette volna be az palotába {47r} az ő atyja .
tehát egyiket szolgái közül , kivel az többinél inkább nyájaskodik vala , titkon hozzá hívá , és ez dologról őtet megkérdé , és mondja vala ő magát nagy szomorúságban lenni .
ezért , hogy őneki szabad nem volna az palotából kimenni , úgyhogy sem az étek , sem az ital őneki ízes nem volna .
melyet mikoron az atyja , az király , meghallott volna , bánkódék rajta , és íme hamar az városnak utcáit nemesen elékesíté , és minden utcákra különb-különb táncokat szereztete , és az kinnen tartott jó lovakat az utcákra kiviteté .
parancsolá kediglen , hogy semmi oly , hogy ki őneki valaminemű szomorúságot tehetne , avagy adhatna , elében ne bocsáttatnék .
és ekképpen ez királynak fia , Jozafát , az palotából kibocsáttatván nagy pompasággal az városnak utcáján eleve indula .
tehát íme történet {47v} szerint egy poklos és egy vak őneki elébe járulának , kiket mikoron Jozafát látott volna , csodálkozék rajtuk , és megkérdé , kik volnának , és mi dolguk volna .
az szolgák kedig mondának : ezek is emberek , miképpen mi , és az nyavalyák , kik őrajtuk vannak , az kórságok , kik szoktak embereken történnie .
mondá ismét Jozafát : minden emberekre szállhatnak -e ez kórságok , avagy csak nékiekre ?
mikoron azok tagadnák , Jozafát nagy szomorú kezde lenni ez dolognak látásából , és ekképpen az palotába ismét el-betére .
másnap ismét az városnak utcáján eleve indula , és íme járula elébe egy vén , ki az ő hátában meghorgadt vala , arcában megsömörközött vala , lábaiban megsántult vala , és nyelvébe megpelypült vala .
ezt látván Jozafát elcsodálkozék rajta , és ez csodának akara végére menni .
mikoron megértette {48r} volna , hogy az sok esztendőknek utána ez állapotra kellene embernek jutnia , mondá , mi lészen aztán ennek vége .
mondának az szolgák : az halál .
mondá ismét Jozafát : az halál csak nékieket illet -e , avagy mindeneket ?
mikoron megértette volna , hogy mindeneknek meg kellene halniuk , mondá ismét : hány esztendőkbe száll az vénség emberekre ?
mondának az szolgák : nyolcvan , avagy kilencven , avagy száz esztendőkbe , és úgy következik aztán az halál .
ezeket azért az ifjú igen eszébe szedvén és gyakorta róla megemlékezvén nagy szomorúságban vala vettetvén , demaga atyjának előtte jó kedvet mutat vala .
lakozik vala kediglen az időben Szennárnak pusztájába egy barát , ki az ő életébe tökéletes vala ,   hírében szent {48v} vala , kinek neve vala Barlám .
ez lélekben megismeré az király fiának ekképpen való cselekedetét , és egy kereskedő embernek ruháját hamar rávevé , és az városba el-bemene .
megtalálván kedig az király fiának ofmesterét mondá neki : én , mikoron kereskedő ember legyek , vallok egy eladó drágakövet , mely kő az vakoknak világot ad , az siketeknek hallást , az némáknak szólást , és az tudatlanoknak bölcsességet .
vígy be azért engemet az királynak fiához , és ez drágakövet neki adom .
kinek az ofmester mondá : láttattatol te bölcs embernek lenned , de az te beszéded bölcsességedhez nem hordanak .
demaga mikoron én valljam az köveknek ismeretét , az követ énnekem megmutassad , és ha az követ olyatánnak {49r} ismerendem lenni , amineműnek mondod , az királynak fiától nagy tisztességeket vész .
hallván ezt Barlám mondá ismét : az én kövemnek még ilyetén ereje is vagyon , hogy az , ki egész szemeket nem vall , és az , ki szüzességet nem tart , mihelyt ez követ látja , az kő az ő erejét ottan elveszti .
én kediglen orvos mester nem lévén látlak tégedet egész szemeket nem vallanod .
az királynak fiát kediglen hallottam szűznek lenni és egész szemeket vallania .
kinek mondá az ofmester : ha így vagyon , amint mondod , az követ énnekem bátor meg ne mutassad , mert én egész szemeket sem vallok , és teljességgel testi bűnökbe vagyok .
megmondván azért ezeket az ofmester az király fiának , nagy hamarsággal Barlámot az király {49v} fiának eleibe el-bevivé .
mikoron azért bevitetett volna , és az királynak fia őtet nagy tisztességgel fogadta volna , mondá Barlám : király , ezt igen jól tevéd , hogy engemet ilyen nagy tisztességgel fogadál , és az én kívül jelenő kisdedségemmel nem gondolál .
mert ami egy időben egy hatalmas király aranyos szekerében útján elindulván , mikoron elöl talált volna néminemű szakadozott ruhájú embereket , kik arcukba is meghervadtak volna , legottan szekeréből kiszálla , lábukhoz esék , és őket így tisztelé , ennek utána felkelvén nyakukra esék őket ápolgatván .
az országban való jobbágyok kedig , kik az királlyal valának , az királytól ezt nehezen vevék , mert az királyi méltóságnak tiszteletlenséget tett volna .
demaga az királyt  {50r} erről nem merik vala ők megelleneznie .
mondák az királynak atyjafiának , ki az királyt ez dologról megellenzé , és megfeddé .
az királynak kedig imilyetén szokása vala , hogy mikoron tőle valaki halálra ítéltetik vala , az király az hóhért ahhoz való trombitával annak ajtaja elébe küldi vala .
az este azért eljővén az ő atyjafiának ajtaja előtt az király az poroszlóval avagy hóhérral az trombitát felfújtatá .
melyet az királynak atyjafia mikoron meghallott volna , elijede rajta , életéről kétségben esvén az éjszaka semmit nem nyughaték , és testamentumot tőn .
reggelre kelvén felöltözék fekete gyászruhába , feleségének és gyermekeinek kezüket fogván nagy sírással az királynak palotájának elébe mene .
kit az király hozzá bevitetvén mondá neki : ó balgatag , ha az te atyádfiának hóhérától ily igen megrettentél , {50v} ki ellen semmit nem vétettél , miért ne kelljen énnekem az én Uramnak , azaz Istennek poroszlóit nem félnem és rettegnem , ki ellen igen vétkeztem , mely poroszlók , azaz angyalok , az rettenetes  utolsó kürtnek szavával az ítélő bírónak rettenetes eljövetét jelentik ?
ezenközben kedig az király csináltata  négy ládákat , és ketteit az ládáknak kívül arannyal beboríttatá , és belül hat embereknek dohosságos tetemükkel betöltetteté .
az ketteit kediglen szűrrel kívül bevonattatatá , és belül drága gyönggyel betölteté .
és az jobbágy urakat , kik panaszoltak vala rá atyjafiának , eleve hívatá , és ez négy ládákat őnekik eléjükben téteté , és azok közül melyek volnának drágábbak , megkérdé .
azok kedig az aranyosakat igen drágáknak ítélék , az szűrrel bevontakat kevés jutalmuknak mondák .
parancsolá {51r} tehát az király , hogy az aranyos ládák felnyittatnának , és íme legottan elviselhetetlen dohosság üte ki belőlük .
kiknek mondá az király : ez ládák azokhoz hasonlatosak , kik kívül drága ruhákkal öltöztetnek , belül kedig bűnöknek dohosságával teljesek .
ennek utána az szűrrel bevont ládákat is felnyittatá , és íme legottan csodálatos jó illat üte ki belőlük .
mondá ismét az király : ez ládák az szegényekhez hasonlatosak , kiket én tisztelek , kik kívül jóllehet , hogy alávaló ruhákkal öltöztessenek , demaga belül minden lelki jószágoknak illatával  fénylenek .
ti azért csak az külsőkre igyekeztek , és az belsőket jól meg nem gondoljátok .
ugyanezenképpen te is , király , igen jól tudd , hogy engemet , ki hitvány öltözetet vallok , tisztességgel fogadál .
tehát íme Barlám kezde az királyfi előtt nagy édes prédikációt tenni ez világnak {51v} teremtéséről , az első szülőnknek elesésükről , Istennek fiának megtestesüléséről , kínszenvedéséről és feltámadásáról és továbbá az utolsó ítéletről és az rettenetes szentenciának kiadásáról .
az bálványimádókat kedig kezdé igen szidalmaznia , és az ő balgatagságukról emilyen példát kezde mondania : egy néminemű madarász egy kisded madarat , kinek fülemüle vala neve , mikoron megfogott volna , akará őtet megölni .
és íme megszólala őneki az madár , és mondá : mit használ teneked , ó ember , ha engem megölendesz ?
énvelem gyomrodat be nem töltheted .
de ha engemet elbocsátanál , teneked három tanulságokat mondanék , melyeket ha megtartanál , teneked belőlük nagy hasznod következnék .
az madarász kedig ez madárnak szólásáról elcsodálkozván felfogadá , hogy őtet {52r} elbocsátaná , hogyha őneki az három tanulságokat megmondaná .
tehát mondá neki az fülemüle : első emez : soha oly állatot , ki meg nem fogathatik , igyekezzél megfognod .
az másik : az megtalálhatatlan jószágról soha ne bánkódjál .
harmadik : hihetetlen beszédet soha ne higgy .
ez hármakat tarts meg , és használsz vele .
az madarász , mint felfogadta vala , az madarat elbocsátá .
az fülemüle kedig az égben repesvén mondá az madarásznak : jaj teneked ember , mily gonosz tanácsadót vallál ma , és mily nagy kincset vesztél el .
mert vagyon az én gyomromba egy drágalátos margaréta gyöngyszem , ki az ő nagyságával az strucc madárnak hasznát felülmúlatá .
melyet mikoron hallott volna az madarász , megszomorkodék rajta , hogy elbocsátja volna őtet , és igyekszik vala ismét őtet viszont megfognia , és mondja vala : jövel az én házamhoz , és téged {52v} én nagy jól tartalak , és ennek utána  téged elbocsátalak .
kinek mondá az fülemüle : mostan bizonysággal megismertelek téged balgatagnak lenned , mert azokból , melyeket neked mondék , semmi hasznokat nem vallál .
mert énrólam elvesztettről és megfoghatatlanról bánkódol , mert engemet kísértesz megfognod , mikoron ne tehessed .
és továbbá hisz ilyetén nagy margarétakövet az én gyomromba lenni , mikoron mindenestül fogva se legyek akkora .
ugyanezenképpen balgatagok azok , kik bíznak az bálványokba , és őtőlük szerzetteket imádnak .
továbbá kezde ez világi hamis gyönyörűségek ellen és hiúságok ellen sokakat szólnia imilyetén példákkal bizonyítván : akik az testi gyönyörűségeket kívánják , és az ő lelküket éhhel hagyják meghalnia , ezek hasonlatosak az egy emberhez , ki {53r} mikoron futna az unikornis vad előtt , hogy őtőle meg ne marattatnék , egy nagy verembe el-beesék .
és hogy az veremnek fenekére ne eshetnék , egy kis bokrot kezeivel megragada , és lábait elomlott likakba el-beveté .
tekintvén kedig az bokornak gyökerére láta két egereket , kiknek egyik fehér vala , a másik fekete , az bokornak gyökerét szünetlen rágnia , úgyhogy immár az bokor rokon közel vala az elszakadáshoz .
az veremnek fenekén kedig láta egy rettenetes sárkányt tüzes leheletet torkából bocsátván , és megtátott szájjal őtet megmarnia kívánván .
az likakból kediglen , kikben lábait vetette vala , láta nagy mérges kígyókat kitekeredvén .
felvetvén kedig szemeit az bokornak tetejére , melyet megragadott vala , láta onnétan egy kisded mézet lecsöpögnie .
és íme az bolond ember elfeledkezvén az sok nyavalyákról , kikben  vettetvén vala , adá ő {53v} magát teljességgel az kisded méznek megkóstolására .
megmagyarázá ez példát is Barlám az királyfi előtt mondván : az unikornis vad , király , példázza az halált , mely embert mindenkoron űzi , avagy követi , és igyekszik őtet megfognia .
az nagy verem kedig ez világ , mely minden gonoszságokkal teljes .
az kisded bokor kedig embernek élete , mely az napba és éjbe való óráknak miattuk szünetlen rágattatik , miképpen az fehér és fekete egereknek miattuk , és közelget az elszakadáshoz , azaz az halálhoz .
az négy mérges kígyóknak elomlott likuk az négy éltető állatokból szerzett test , kiknek szertelen voltukból az test napról napra közelget az elfesléshez .
az rettenetes sárkány pokolnak torka , ki kíván mindeneket megmarnia és emésztenie .
az kisded bokornak tetején való mézecske ez világnak hamis gyönyörűsége , kinek miatta ember megcsalattatik , hogy az ő veszedelmét ne láthassa .
ezt is hozzátevé {54r} Barlám mondván : hasonlatosak mégis ez világnak szeretői az egy emberhez , ki három barátokat vall vala , kik közül egyiket inkább , hogynem magát , az másikat , mint magát , az harmadikat magánál kevésbé és olymint ingyen nem szereti vala .
az királytól azért elében idéztetvén folyamék ez ember az első barátjához őneki segítségét kívánván , és mint őtet szerette legyen , emlékezetre hozván .
kinek az mondá : az királynak elében veled én el nem mehetek .
ígyen sem tudom , ki vagy .
vallok én most más barátokat , kikkel szükség énnekem örvendeznem .
demaga ím mégis három sing vásznat adok , kikben tested halálodnak utána befedeztethessék .
ez barátjánál azért meggyaláztatván folyamék az másikhoz hasonlatosképpen ennek is segítségét kívánván .
kinek ez is mondá : az királynak elébe veled én el nem mehetek , mert sok gondokkal vetettem körül .
{54v} demaga az királynak palotáiglan téged elkövetlek , és onnan hazatérvén dolgaimba üreskedem .
kétségben esvén azért ez ember , nagy szomorúsággal folyamék az harmadik barátjához , és őneki maga megalázván mondá : nem vallanék bátorságot szólnom tehozzád , mert tégedet , mint barátomat , nem szerettelek .
de nyavalyával körülvetetvén és az több barátaimtól elhagyattatván kérlek , bocsáss meg énnekem , és mostani nyavalyámba légy énnekem segítségül .
kinek az nagy vidám arccal mondá : bizony vallak téged én bizony barátomnak , és az te kisded jótéteményedről el nem feledkezvén az király elébe veled elmegyek .
meg elöl veszlek tégedet , és az királynál könyörgök érted , hogy az ellenségeknek kezükben ne adjon tégedet .
ó , vajha ez világnak szeretői eszükbe vennék ez példát , bizony nem ragaszkodnának {55r} ilyetén igen ez világhoz .
ez példát is megmagyarázza Barlám az király fiának előtte mondván : embernek első barátja ez világi gazdagság , kiért ember különb-különb veszedelmekre veti önnönmagát , mert inkább szereti magánál .
de az halálnak órája eljővén semmit ember belőle ki nem vihet , hanem csak az három sing vásznat , mely szemfedélül vettetik embernek testére .
másod barátja embernek felesége , fiai és szülei , kik embert csak az sírig követnek , és onnétan házukhoz térvén tulajdon dolgukba üreskednek .
harmad barátja embernek az hit , reménység és szent szeretet  és az alamizsnák és egyéb jószágos művelkedetek , kik közül egyik az szeplőtlen szent tisztaság .
ezek embert halálának idején elöl veszik , és Istennél emberért könyörögnek , és az ellenségtől , ördögtől , megoltalmaznák .
emezt is {55v} hozzátevé Barlám mondván : egy néminemű nagy városban lakozó polgároknak imilyetén szokásuk vala , hogy minden esztendőben új ismeretlen  embert választanak vala maguknak fejedelemül .
az egy esztendőben valamit akar vala , azt teheti vala , és az várost földjével egyetembe bírja vala .
az fejedelem azért nagy gyönyörűségben lakozván , az esztendő betelvén , nagy hirtelenséggel feltámadnak vala az polgárok őrája , és megfogván az városnak utcáin lófarkon meztelen meghordozván , nagy messze való puszta szigetben számkivetik vala , holott sem ruhát , sem eleséget nem találván , mezítelen és éhhel kell vala meghalnia .
de ami végre mikoron egyet az országba felmagasztaltak volna , titkon az polgároknak szokásukat megérté , és az esztendő alatt az szigetbe {56r} temérdek kincset külde , hova az esztendő betelvén , mikoron számkivettetett volna , egyebek éhségnek miatta elfogyatkozván ő nagy gyönyörűségekkel bővelkedik vala .
ezt is megmagyarázá Barlám Jozafát előtt mondván : ez város , király , ez világ , ez városnak polgárai pokolbeli fejedelmek , kik embereket ez világnak hamis gyönyörűségével elhitegetik , és emberek ingyen nem vélvén , az halál eljő , és az fejedelmek embereket az sötétségnek helyére süllyesztenek el-alá .
az szigetbe küldött gazdagság kedig nem egyéb , hanem az szent alamizsna , kivel emberek örökké élnek aztán jövendőbe .
mikoron azért Barlám az királynak fiát tökéletességgel megtanította volna , és Jozafát , atyja elhagyván akarná {56v} őtet , Barlámot , követnie , mondá neki Barlám : ha ezt teended , egy ifjúhoz hasonlatos lész , kinek szülei mikoron házasságra akarnának egy nemes szüzet vennie , ő nem akará , és felkelvén titkon elfuta .
egy városban azért érvén , látá az városba egy szegény embernek szűz leányát , ki az ő kezeivel munkálkodik vala , szájával kedig Istent dicséri vala .
kinek mondá az ifjú : mit csinálsz , ó asszonyállat ?
mert mikoron igen szegény légy , demaga mégis hálákat adsz Istennek , oly mint sokakat vettél volna Istentől .
kinek mondá az szűz : miképpen az kisded orvosság gyakorta az nagy kórságból megszabadít , ezenképpen az kisdedekben az hálaadás nagy ajándékoknak nevelője lészen .
ezek kedig , melyek kívül {57r} vannak , azaz ez testiek , nem mieink , de az belsők , azaz az lelki jószágok , mert azokkal üdvözülhetünk , és örökké élhetünk .
az Istentől kedig nagyokat vettem , mert engemet az ő képére teremtett , énnekem értelmet adott , engemet az ő dicsőségére hítt , és immár az boldogságnak kapuját énnekem megnyitá .
ennyi sok ajándékaiért azért alkalmas őtet dicsérnem .
látván az ifjú az szűznek nagy bölcsességét , őtet megszereté , és szüleitől kezdé magának házasságra kérnie .
kinek mondá az szűznek atyja : az én leányomat neked nem adhatom , mert te nemes és gazdagoknak vagy fia , én kedig szegény vagyok .
de mikoron az ifjú szorgalmaztatná , mondá az szűznek atyja : nem adhatom őtet {57v} teneked , hogy az te atyádnak házához vigyed , mikoron énnekem egyetlen egy legyen .
hallván az ifjú ezt mondá : tinálatok lakozom , és magamat mindenekben hozzátok szabom .
levetvén azért ez ifjú az ő drága öltözetét , az vénnek szegény ruháját felvevé , és ővelük lakozván az szűz az ifjúnak házasul adattaték .
mikoron azért az vén őtet sokáiglan megbizonyította volna , bevivé őtet az ő ágyasházába , és mutatá őneki kincsnek sokaságát , melyek soha nem látott vala , és mind neki adá .
hallván ezt Jozafát mondá : ez példa , atyám , igaz engemet illet , és velem énrólam mondandod .
de kérlek , szerető atyám , mondjad meg énnekem , hány esztendős vagy , és holott lakozol , mert tetőled soha nem akarok elszakadnom .
hallván ezt Barlám mondá : negyvenöt esztendős  {58r} vagyok , és lakozom Szennárnak földjének pusztájába .
kinek mondá Jozafát : énnekem , atyám , igaz hetven esztendősnek tetszel .
mondá ismét Barlám : ha születésemtől fogva kérded az én életemnek esztendeit , igaz megtalálád , de az esztendők , melyek éntőlem ez világnak hiúságában költettek el , életemnek esztendői közé nem számláltatnak .
mert akkoron az belső emberbe , azaz az lélekbe meghaltam volt , és az halálnak esztendőit életnek esztendőinek nem mondom .
mikoron azért Jozafát , ez nemes virág , akarná őtet az pusztába követnie , mondá neki Barlám : ha ezt teended , az te társaságodtól is megfosztatom én , és az én atyámfiainak háborúságuknak is oka leszek .
de mikoron alkalmas idejét találandod , akkoron jöjj énhozzám .
ennek utána Barlám az királynak fiát megkeresztelé , {58v} az keresztyén hitben nemesen megtanítá , és egymást nagy sírással , szeretettel megápolgatván az királynak fiától elbúcsúzék , és ekképpen az pusztába el-betére az ő cellájába .
ezenközben az királynak híre lőn benne , hogy fia az keresztyén hitet felvette volna , és íme nagyon elbúsula rajta .
kit egy fő szolgája akarván megvigasztalnia mondá : király , ne bánkódjál semmit , tudok én itt ez pusztába egy vént , ki az mi hitünket tartja , ki az Barlámhoz mindenekben hasonlatos .
ezt azért én majd megkeresem , és ez eleztébb tettesse az keresztényeknek hitüket erősen oltalmazni , ennek utána hagyja magát meggyőznie , és valamire az ifjat tanította , mind meghívja .
és ekképpen király , az te  fiad ismét az istenekhez tér .
tehát {59r} íme ez fejedelem az királynak erejét felvevé , és Barlámnak keresésére mene , és az vént megfogván hazudá azt , hogy Barlámot fogta volna meg .
melyet az királynak fia hallván nagy sírást kezde rajta tennie , hogy az ő mestere megfogattatott volna .
de végre isteni jelenetből megismeré , hogy nem az volna .
bemenvén azért az király fiához mondá : én szerető fiam , nagy szomorúságban vetettél engemet , mert az én vénségemen tiszteletlenséget tettél , és az én szemeimnek világát elvetted .
miért tetted azért ezt , szerető fiam , hogy az én isteneimet elhagytad , és hátravetetted ?
kinek mondá Jozafát : atyám , az sötétségeket eltávoztattam , és az világosságot megtaláltam .
az tévelygést elhagytam , és az bizonyságot megismertem .
{59v} azért atyám , ne akarj hiába törekedned , mert soha engemet az Krisztustól el nem szakíthatsz .
mert miképpen teneked lehetetlen dolog kezeddel az égnek magasságát megilletned és az tengernek vizét megszárítanod , ugyanezenképpen lehetetlen dolog engemet az Krisztus mellől elvenned .
tehát az király mondá : ez te dagályosságodnak én magam vagyok oka , ki téged nagy gyengeséggel bársonyba , bíborba felnevelélek , és teveled olyakat tők , kit soha egy király sem tett fiával .
azért az te gonosz akaratod és az te dagályosságod támasztott fel téged ellenem .
méltán az égbenéző mesterek az te születésednek idején mondának tégedet tisztességkívánónak , dagályosnak és szüleidnek engedetlennek .
ha azért énnekem nem engedendesz , én téged tőlem elvetlek , és atyád helyett leszek ellenséged , és terajtad azt {60r} teszem , ki ellenségemmel sem tettem .
hallván ezt Jozafát mondá atyjának : mit keseregsz ezen , király , hogy az jobb részt választottam magamnak ?
vajon mely atya bánkódott valaha az ő fiának előmentén ?
azért immár én téged atyámnak nem mondalak , de ha énellenem ellenkedel , tetőled , miképpen az mérges kígyótól , elfutok .
tehát íme az király nagy haraggal fiától kijöve , és Arachisnak , az főemberének , megjelenté fiának az keresztyén hitbe való állhatatosságát .
ki inté az királyt , hogy kemény beszédekkel ne szólna őneki , de inkább hízelkedőkkel , mert az ifjak avval inkább elhajtathatnak .
az következő reggel az király ismét bemene fiához , és kezdé őtet ölelgetvén ápolgatnia és mondania : én szerető fiam , tiszteljed az te atyádnak vénségét , féljed , fiam , atyádat .
{60v} avagy nem tudod -e , fiam , mely igen jó az fiaknak szüleiknek engedniük és őket vigasztalniuk , viszont mely igen gonosz őket nem hallgatniuk ?
mert valamely fiak szüleiket nem tisztelték , azok mind  elvesztek .
kinek mondá Jozafát : ideje vagyon mind az szeretetnek , mind az gyűlölségnek , mind az engedelmességnek , mind az békességnek , mind az háborúságnak .
akik azért igyekeznek minket Istentől elszakasztania , azoknak semmiképpen nem illik engednünk , akár atyánk legyen , akár anyánk .
látván azért atyja az ő állhatatosságát mondá : ím jól látom az te vakmerő bátorságodat , mert énnekem nem akarsz engedned .
jövel azért , és egyetembe higgyünk az igazságnak .
mert az Barlám , ki téged elhitegetett , éntőlem fogva {61r} tartatik .
ím felkiáltatom kedig , hogy az én hitemen valók és az te hiteden valók Barlámmal felgyűljenek , és mind az galileabeliek is félelem nélkül bejöjjenek , és megvetekedvén ha Barlám nyerendi , hiszünk nektek , ha kedig mi nyerendünk , ti is higgyetek nekünk .
mely mikoron az királynak fiának kellett volna , szerzé az király az tettetős Barlámmal , hogy eleztébb tettetné az keresztyéneknek hitüket oltalmaznia , végre aztán hagyná magát meggyőznie .
tehát íme az hagyott napra és helyre mind összegyűlének .
téríté kedig magát Jozafát Nákorhoz , kit mondanak vala Barlámnak lenni , és mondá neki : tudod -e , ó Barlám , mint engemet tanítál ?
ha azért az hitet , kire engemet tanítál , {61v} megoltalmazod , az te tanúságodba mindvégig megmaradok .
ha kedig meggyőzettetendel , én terajtad ottan bosszúmat megállom , és teneked szívedet nyelveddel egyetembe tulajdon kezeimmel kiveszem , és az bestiáknak adom , hogy egyebek is megtanulják , hogy ily felséges királyoknak fiait tévelygésbe senki ne merje ejteni .
mikoron ezt hallotta volna Nákor , fölötte igen megijede látván magát az verembe esettnek lenni , kit szerzett vala .
gondolá azért , hogy jobb volna az király fiához állnia , hogy az halálnak veszedelmét eltávoztathatná , hogynem az királyhoz .
tehát íme az pogány bölcsek közül egyik eleve álla , és mondá : te vagy -e az Barlám , ki az királynak fiát elhitegetted ?
Nákor hallván mondá : én vagyok az Barlám , ki az királynak fiát tévelygésbe nem ejtettem , de inkább az tévelygésből kivettem .
mondá ismét az bölcs : mikoron nagy hatalmas királyok és {62r} bölcsek imádták légyen az mi isteneinket , miképpen merészlek te őellenük feltámadnod ?
mondá Nákor : az kaldeusok , görögök és az egyiptombeliek tévelyegvén az teremtett állatokat mondották isteneknek lenni .
mert az kaldeusok vélték ő istenüknek lenni az négy éltető állatokat , mint az eget , az tüzet , az földet és az vizet .
az görögök is gonosz embereket véltek isteneknek lenni , miképpen az Szaturnuszt , kiről azt vallják , hogy fiait megette volna , és továbbá , hogy az ő szeméremtestét elvágta volna , és az tengerbe hajította volna , és az Vénusz istenasszony abból teremtettetett volna , és hogy az ő fiától , az Jupiter istentől megkötöztetett volna , és pokolra vettetett volna .
továbbá az Jupiter isten az több isteneknek királyuknak neveztettetik , kiről maga ezt vallják , hogy gyakorta oktalan {62v} állatoknak hasonlatosságukba ábráztatta volna magát , hogy csak az testi bűnt megtökéllhette volna , mert néha az gonoszságot megtökéllette Marssal , néha Adonidémmel .
az egyiptombeliek is oktalan állatokat imádtak , mint juhot , borjút , disznót és ezekhez hasonlatosakat .
az keresztyének kediglen az felséges Istennek fiát imádják , ki mennyországból leszálla , és az testet az szűztől felvevé .
kezdé tehát Nákor az keresztyén hitet különb-különb okosságokkal igaznak bizonyítania , úgyhogy az bölcsek mind elnémulának , és semmit nem kezdének szólhatnia .
Jozafát kedig igen örül vala , hogy Úristen az bizonyságnak ellenségének miatta oltalmazta volna meg az bizonyságot .
az király kedig nagy haragra felgerjedvén az vetekedést elhagyattatá , hogy ismét az következő reggel újonnan megvetekednének .
tehát {63r} mondá Jozafát atyjának : avagy hogy az én mesteremet ez éjszakára engedjed énnekem , hogy az vetekedésekről egyetembe szóljunk , és te is az tieidet maraszd magaddal .
avagy az tieidet engedd énnekem , és az én mesteremet vegyed hozzád .
ha kedig egyiket sem akarod tenned , tehát nem igazságot tész , hanem inkább erőszakosságot .
tehát az király engedé fiának Nákort reménységet vallván , hogy még fiát elhitegetné .
mikoron azért Jozafát Nákorral házához tért volna , mondá neki : ne véljed azt , hogy nem tudnám én , ki légy te .
mert nem vagy te az  Barlám , hanem Nákor vagy .
tehát íme Jozafát kezdé őelőtte az üdvösségnek útját prédikálnia , és az hitre térítvén reggel az pusztába bebocsátá , holott az keresztséget {63v} felvevén remete életet visele , és életét jóba végezé .
egy néminemű ördöngös kedig , kinek neve vala Teodás , mikoron ez dolgot megértette volna , felkele , és az királyhoz mene , és az királynak felfogadá , hogy fiát akaratára hajtaná .
kinek mondá az király : ha azt tehetended , teneked tisztességedre egy aranyoszlopot csináltatok , és neked , miképpen istennek , áldozatot teszek .
tehát mondá neki Teodás : az te fiadtól mindeneket kivégy , és szerezz őmellé szép szüzeket , drága ruhákkal megékesítetteket , hogy mindenkoron ővele legyenek , neki szolgáljanak , és ővele nyájaskodjanak , mert semmi az ifjakat úgyan el nem hajthatja , mint az asszonyállatoknak ékes arcuk .
hogy ez így legyen , imilyetén példát mondok ez mellé , király , én teelőtted .
egy királynak mikoron sok esztendők után magzata lett volna , az bölcsek az magzat felől emezt mondák az királynak , {64r} hogy ha tíz esztendőnek alatta az gyermek az napnak , avagy az holdnak fényét láthatná , szemeinek világától megfosztatnék .
hallván ezt az király felfelé egy kősziklából egy palotát kifaragtata , hova sem az napnak , sem az holdnak fénye nem érhet vala , és tíz esztendeig fiát ott tartá .
az esztendők kedig betelvén minden állatoknak nemét elébe viteté az király fiának , hogy minden állatoknak ismeretét és nevét tudhatná .
vivének azért őelében aranyat és ezüstöt , drágaköveket , jó lovakat és drága ruhákat .
ezeknek nevüket mind megkérdi vala , és az szolgák reá felelnek vala .
mikoron kedig az asszonyállatok is elében vitettek volna , kezdé azoknak nevüket szorgalmatossággal tudakoznia .
tehát az királynak szablyaviselő szolgája mondá őket csúfságból ördögöknek lenni , kik embereket elcsalnak .
az király {64v} kedig megkérdvén fiától , hogy azok közül , melyeket látott vala , mit kedvelt vala , és szeretett volna inkább .
mondá : semmit nem úgyan , atyám , mint az ördögöket , mert semmire úgyan fel nem gerjede az én kívánságom , mint őrájuk .
azért tudjad , király , hogy semmivel hamarabb fiad el nem hajthatod , mint szép asszonyokkal .
tehát íme az király nagy hamarsággal az szolgákat fia mellől , Jozafát mellől , mind kivevé , és szerze őmellé igen szép szüzeket , kik őtet mindenkoron az gonoszságra intik vala , mert nem vall vala senkit , hogy kire nézne , kivel szólna , és kivel nyájaskodnék , hanem csak az szüzeket .
az ördöngőstől kedig az bujaságnak lelke elbocsáttaték , és hirtelenkedék az ifjúra , és őtet az gonoszságnak tüzével belül felgerjeszté .
belül az ördög gerjeszti vala , kívül kedig az szüzek , ki mikoron ismerné magát igen háborgattatnia , folyamék az isteni segítségre , és magát {65r} teljességgel Istennek ajánlván isteni vigasztalást vőn , mert az gonosz kívánság őbenne teljességgel megoltaték , és kísértet tőle eltávoztaték .
ennek utána küldé be őhozzája atyja  meghalt királynak egy igen szép szűz leányát , és parancsolá őneki , hogy  Jozafátot az ő akaratára hajtaná , mert különben megölettetnék .
kezdé azért ez leányzó őtet az gonoszságra szorgalmaztatnia mondván : ha engemet az bálványistenektől el akarsz szakasztanod , tehát házasul végy hozzád engemet .
mert még az keresztyének is dicsérik az házasságot , mert az ő pátriárkájuk és prófétájuk házasok voltak , még az Péter apostol is .
kinek mondá Jozafát : hiába mondod ezeket énelőttem , mert jóllehet , hogy az házasság az keresztyének között meglehet , de nem azok között , kik Krisztusnak fogadták az szüzességet {65v} megtartania .
ó szüzeknek virága , ó tisztaságtartóknak gyöngye és tükre !
vajon kicsoda most az , aki az szüzességet ilyetén nagy szorgalmatossággal tartja ?
gyerünk el , és dicsérjük őtet !
mondá ismét neki az leányzó : legyen úgy , amint akarod , de ha az én lelkemet kívánod megnyerned , avagy csak ez egy kérésembe engedj énnekem : ez egy éjjel légy énvelem , és ím felfogadom teneked , hogy reggel felveszem az keresztséget .
mert ha Istennek angyalainak örömük vagyon egy bűnös penitenciatartó bűnösön , sokkal inkább az megtérítőnek öröme növekedik mennyországba .
engedj azért csak ez egyszer énnekem , és engem megnyersz .
tehát kezdé az leányzó az ő lelkének tornyát erősen háborgatnia .
melyet ördög látván mondá az ő társainak : látjátok -e , az egy leányzó mely igen megindítá azt , kit mi meg nem indíthatunk vala minden {66r} mesterségünkkel ?
gyerünk el azért , és hirtelenkedjünk őrája , mert ím alkalmas utat találtunk az kísértésre .
látván kedig ez szent ifjú magát ez egy leányzótól igen megfogottnak  lenni , mert az gonosz kívánság is gerjeszti vala , és ördögöknek késztetésükből az bűnre való engedetre az leánynak üdvössége is vonzza vala .
íme legottan folyamék az szent imádságra , kibe példát ada tinektek , szüzek , hogy mikoron kísértettek , jelesebben az három fő ellenségtől : tudniamint testetektől , ördögtől és ez világtól , ha győzedelmet akartok rajtuk vennetek , az szent imádságnak pajzsát , avagy vértjét vegyétek őellenük , mert különben őket meg nem győzhetitek .
ó szent imádság , te megfogod az foghatatlan Istent , meggyőzöd az győzhetetlen Istent , és megkötözöd az hatalmas Istent .
tévelyeg azért minden az , valaki azt mondja , hogy nálad nélkül szüzességed tarthat .
valamely {66v} szűz tetőled elszakadott , az elesett , és valamely tégedet gyakorlott , az megkoronáztatott .
gyakoroljátok azért az szent imádságot , ha az ti jegyeseteknek , az édes Krisztusnak , szüzességeteket tisztán meg akarjátok adnotok .
ó , vajha tudnátok az szüzességnek érdemét , édes volna nektek az ő gyümölcse , és kívánatos az ő gyümölcse , kinek érdeméről talán még valaha írást teszek .
 térek az szentnek életére .
az imádságba azért Jozafát elszenderedék , és íme látá tehát , vitettetett egy igen szép mezőre , mely nagy szép virágokkal megékesíttetett vala , holott az fáknak levelei néminemű hűvös szélnek fúvására édes szózatot adnak vala .
mely fáknak gyümölcsei látásra igen szépek valának , és megkóstolásra édesek .
valának kedig ottogyol aranyból csinált székek és gyönggyel megékesítettek , és szép megvetett ágyak .
 ez mezőt lassan folyó szép vizek általfolyják vala .
innét ez szép {67r} mezőről bevivék őtet egy igen szép városba , kinek falai sárga aranyból faragtattak vala .
fénylik vala kedig ez város csodálatos fényességgel .
holott halla Jozafát nagy édes énekléseket , melyet halandó embernek füle soha nem hallott .
tehát emez mondaték neki : ez az boldogoknak helyük .
mikoron kedig azok , akik viselik vala , akarnák őtet visszahoznia , könyörög vala , hogy hagynának ott lakoznia .
kik mondának neki : sok munkáknak utána jöhetsz ide .
ennek utána vivék őtet egy sötét helyre , honnét nagy dohosság származik vala ki , és emez mondaték neki : ez az kárhozottaknak helyük .
ezenközbe , mikoron ez álomból felébredett volna , az király lányának és az többinek szépségüket azonképpen elutálá , mint az ganét .
az ördögök kedig mikoron Teodáshoz tértek volna , kezdé őket Teodás szidalmaznia , hogy ez egy ifjúnak semmit nem tehettek volna .
azok kedig mondának : míg az keresztnek {67v} jegyét rá nem veté , őtet erősen megindítók , de mihelyt azt rája veté , ottan nagy haraggal tőle elűzé .
tehát Teodás az királlyal el-bemene őhozzája remélvén , hogy őtet elhajthatná .
és ez Teodás ördöngős attól fogattaték meg , kit ő akar vala megfognia , mert Jozafáttól megtéríttetvén az keresztséget felvevé , és annak utána jól éle .
az király kedig kétségben esvén őfelőle , barátainak tanácsaiból megosztá országát , és felét adá Jozafátnak .
Jozafát kedig jóllehet az pusztát igen kívánná vala , demaga az hitnek jobban való kiterjesztéséért ideiglen országába megmarada , és az ő városaiban templomokat rakattata , és mind alatta való népét az hitre téríté .
atyja is végre megismervén az igazságot fiának prédikációja miatt , az keresztséget felvevé , és országát teljességgel fiának kezében bocsátván , ő maga irgalmas dologban üreskedik vala , és ennek {68r} utána életét jóban végezé .
Jozafát kedig országát ajánlá egy jeles úrnak , kinek Barakiás vala neve , és ő maga titkon az pusztába el-kifuta .
mikoron kedig az pusztába tétova tévelyegne , talála egy szegény condrás embert .
tehát királyi ruháját róla levetvén adá ez szegény emberre , és annak ruháját vevé magára .
pokolbeli ördög kedig sokképpen akarja vala őtet az isteni szolgálattól megvonnia , mert néha az úton mezítelen tőrrel áll vala őelébe , néha kedig kegyetlen vadaknak hasonlatosságaiban , de Jozafát szent keresztnek jegyét rá vetvén emezt mondja vala : Úr énnekem segítségem , nem félek , mit tegyen énnekem ember .
két esztendeig azért Jozafát az pusztába tévelygő lőn , végre aztán talála egy barlangot , és annak ajtaja előtt megállván mondja vala : áldj meg , atyám , áldj meg .
kinek szavát hallván belül Barlám el-kimene .
kezdék {68v} egymást nagy édesdeden ápolgatnia , mint Istennek két angyalai .
megmondá aztán Jozafát Barlámnak , mint járt volna atyjával , és Barlám nagy hálákat ada Istennek róla .
lakozék kedig Jozafát Barlámmal ott sok esztendők nagy szentségbe .
mikoron kedig írnának Úrnak születésének utána háromszáznyolcvan esztendőkbe , teljes lévén jószágos művelkedetekkel , Barlám kimúlék ez világból .
Jozafát kedig huszonöt esztendős korába hagyá el országát , és harmincöt esztendeig lakozék az pusztába , és jószágos művelkedetekkel teljes lévén ő is kimúlék ez világból .
melyet hallván Barakiás király , kinek Jozafát országát hagyta vala , el-odamene nagy sereggel , és Barlámnak és Jozafátnak testüket felvevén az ő városába vivé , és ott nagy tisztességgel eltemetteté , kiknek koporsójuknál mindeddig sok csodák lesznek az mi Urunk Krisztusnak dicséretére , ki Atyjával és Szentlélekkel egy bizony Isten , ámen .
aki ez írást írta , egy Ave Mariát kér .
1526 
