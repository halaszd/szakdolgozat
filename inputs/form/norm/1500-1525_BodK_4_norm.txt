{1r} Jézus Mária embernek három fő ellensége vagyon , kikkel éjjel-nappal kell vívnia mind holtáiglan .
kiket ha meggyőzendi , mennyországot veszi .
ha kedig őtőlük meggyőzetik , pokolban leszen helye .
első  ellenség ez világ .
másod test .
harmad ördög .
embernek első ellensége ez világ , ki szüntelen minket megcsal , és elhitet .
azért mondja Szent János , ne akarjátok szeretnie ez világot , sem azokat , melyek ez világban vannak .
ki kedig szereti ez világot , nincsen Atyaistennek szeretete őbenne .
kell azért minekünk ez világot eltávoztatnunk sok okért .
első okért , mert őbenne szüntelen való félelem vagyon .
másod okért , mert semmi nyugodalom őbenne nincsen .
harmad okért , mert teljes gonoszsággal .
negyed okért , mert ellenkedést szerez Isten között és ember  között .
ötöd okért , mert állhatatlan és hazug .
hatod okért minekünk kell világot eltávoztatnunk , mert megvakítja embernek okosságát .
mondom , hogy először kell minekünk ez világot eltávoztatnunk , és őtőle magunkat megoltalmaznunk az félelemért , mert őbenne szüntelen való félelem vagyon , miképpen ír erről bölcs mondván : leszen az te életed félelmes , te életed , miként ha előtted egyszer , avagy hajszálon kötnének  egy golyóbist fel minden nappal .
és ne higgy az te életednek .
reggel azt mondjad , vajon ki adja énnekem az esti időt , és estve azt mondjad , vajon ki ád énnekem az reggeli időt érnem .
az   te szívednek félelméért mondjad azt , mely félelemnek miatta rettegsz .
és méltán teszed ezt , mert míg ez világba vagy , nem tudod , míg vagy , és minémű halállal kell meghalnod , és mely helyen .
és nem tudod , ha Istennek szeretetére vagy méltó , {1v} avagy ő haragjára .
és nem tudod , ha üdvözülsz , avagy kárhozol , ez világnak gyakorlatos állhatatlanságaiért , kikhez ember ragaszkodik az bűnnek miatta , mert gyakorta az madár étket keresvén tőrben esik , avagy az hal alítván étket hasába vonzza az horgot .
ezenképpen ember ez világban alítja igazán viselnie  életét evilági marhát keresvén , de mikor halálára jut , akkoron látja , hogy nem keresett magának életet , de halált .
miképpen Szent Gergely doktor mondja : ki evilági marhát szereti , avagy akarja , avagy nem akarja , félelemnek és bánatnak kínjában esik .
mert míg ember ez világban él , soha meg nem ismerheti ő magát nyilván , hanem csak ő halálának idején .
akkoron mindenek nyilván lesznek az okosságnak szemei előtt , avagy jók , avagy gonoszok .
azért példa olvastatik Arisztotelész nevű pogány bölcsességéről , ki mikor jutott volna halálára , kérék őtet az ő tanítványai , hogy mondana nekik valami jó tanulságot .
ki felelvén mondta : mezítelen jöttem ez világra , nagy bánattal éltem , és nagy keserűséggel  megyek ki belőle , és nem tudom , hol leszen szállásom , hálásom .
azért mondja bölcs Salamon : nem tudja ember ő végét de miképpen az hal megfogattatik az horognak miatta , ezenképpen az ember az gonosz időnek miatta .
másod okért eltávoztatandó ez világ , mert semmi nyugodalom nincsen őbenne , de szüntelen való munka és bánat és keserűség .
azért mondja bölcs Salamon : embernek közönséges napjai teljesek nyomorúsággal és nyavalyákkal , és éjjel sem nyugalmas ő elméiben .
és bizonyában ez mind leszen az mind engedetlenségünknek gonoszságáért , mert úgy mond Isidorus doktor , ha ember paradicsomba ártatlanul élt volna , sem az szén égetné meg őtet , sem az víz {2r} merítenéje meg , sem az égnek távol volta fojtanája meg , sem mindenek , melyek ártanak embereknek , árthatnának ő neki .
de az engedetlenségnek bűnének utána következének hét fogyatkozások , tudniillik éhség , szomjúság , hidegség , hőség , munka , fájdalom és kórság és  sok egyéb nyavalyák , kiktől meg nem szabadul , míg ez világban él .
miképpen Szent Jób teszen erről tanúbizonyságot mondván : ember , ki asszonyállattól születik , rövid ideig él ez világban , és sok gyarlóságokkal telik be , és méltán mondja ezt , mert emberi elme mindenkoron készebb az gonoszra , hogy nem az jóra .
miképpen erről ír Szent Mózes próféta mondván : emberi szívnek érzékenysége és gondolatja mindenha kész az gonoszra ő ifjúságától fogva .
és minek okáért ilyen állhatatlanság vagyon ez világon , azért el kell embernek őtőle futnia , és őtet eltávoztatnia .
harmad okért ez jelenvaló világ eltávoztatandó , mert teljes gonoszsággal és veszedelemmel .
miként Szent János teszen erről tanúbizonyságot mondván : minden , mi ez világon vagyon , avagy hogy testi kívánság , azaz paráznaság , avagy szemnek kívánsága , azaz fösvénység , avagy életnek kevélysége .
azért ez bűnöknek miatta mind ez világ gonoszban vettetett , azaz ördögnek hatalma alája .
mert valaki ez hármakat követi , ördögnek hatalma vagyon őrajta .
mert úgy ír Szent János látásáról szerzett könyvében : jaj , jaj , jaj ez földön való embereknek , jaj az paráznáknak , jaj az fösvényeknek , jaj az kevélyeknek .
ha kedig akarod ez hármakat eltávoztatnod , fussad ez világot és az bűnöket , mert úgy mond Szent Dávid az zsoltár könyvében : feledjed el az te népedet és az te atyádnak házát .
Szent Ambrus magyarázván ezt úgy mond : az {2v} ember feledi el ő népét , ki elhagyja ő bűnét , és az feledi el ő atyjának házát , ki ez világnak hamis gazdagságait megutálja , kiknek miatta őtet ördög tartja fogván , és méltán tartja őtet fogván , mert miképpen az fogoly soha nem teheti azt , amit akarna tennie , mert mikor akarnája magát megaláznia , ez világ teszi őtet kevélykednie , és mikor akarnája kívánnia az mennyeieket , és világ vonzza őtet az ő kívánságára , és ezenképpen a gyarló embert az ő csalárdságainak miatta mindenha vonzza a kínokra .
azért olvastatik példa , hogy egyszer Isten ez három bűnökért , kevélységért , fösvénységért , és paráznaságért , akará mind ez világot elvesztenie eresztvén őreája három tüzes lándzsákat ő haragjában .
és ezt meglátván az ő kegyes anyja , Szűz Mária , térdre esék ő szent fia előtt , és ezt mondá : kérlek én szerető fiam , hogy ne tegyed ezt , de emlékezzél meg az te édességes beszédedről , holott azt mondtad : nem akarom az bűnösnek halálát , de hogy inkább éljen , azt akarom .
kérlek , hogy ne haragudjék az te hirtelenséged mind az egy közönséges világra , mert vannak énnekem szolgáim , prédikátorok , kik megfeddik ez világot .
és ezenképpen megengesztelteték Úristen , hogy nem veszté el ez világot .
negyedszer kell embernek ez világot eltávoztatnia , mert ellenkedéseket vet Isten között és ember között .
miképpen Szent Jakab apostol teszen erről tanúbizonyságot mondván : valaki akarand lenni ez világnak barátja , Istennek leszen ellensége .
nagy bolondság embernek szeretnie azt , kinek miatta nyeri az örök gyűlölséget , azt vallania , kinek miatta elhagyja az örök boldogságot , azt követnie , ki viszen az örök kínra .
és mindezt teszi ez világi élet .
erről úgy mond Urunk Krisztus ő maga : mit használ embernek , ha mindez egész világot megnyerné , az ő lelkét kedig {3r} elkárhoztatnája .
íme ha ezerszer való ezer világokat vallanád , ha evilági gonosz életedbe múlsz ki ez világból töredelmesség nélkül és gyónás nélkül , nemde megengesztelnek -e ezek téged Istennek ?
bizonyába nem jaj azért ezféle embereknek , kik kevés és kisded gyönyörűségért ő szívüket és minden kívánságokat ő ereikkel egyetembe költik el evilági életért alítván , hogy ne legyen nagyobb öröm , mint az jelenvaló világnak ő vigassága .
mert ez ilyetének hasonlatosok az vakondokhoz , ki nem hiszen egyéb kincset lennie , mint az földet túrnia , és benne lakoznia .
demaga egyéb kincsek vannak , melyeket ők nem tudnak .
erről ily példa olvastatik .
vala egy király , ki három országot bír vala , de mégis többet akar vala bírnia .
történék , hogy megkórula .
ki kétségben esvén ő életéről parancsolá , hogy három sing gyolcsot kötnének ő kopjájára , és viselnéjék városról városra utcákon kiáltván király szavát , és mondván : én három országnak  valék fejedelme , kikkel meg nem elégedém , de többet kívánok vala alítván , hogy ne legyen nagyobb öröm , mint kincset gyűjtenie , és országokat bírnia .
most kedig megelégedtem három sing földdel és három sing vászonnal , kivel befedezem én telhetetlen szemeimet .
ezenképpen bizonyába leszen mindenekről , kik evilági marhába telhetetlenek .
először ő telhetetlen szemeket berekeszti az hiúság , de megnyittatnak az kínokban , holott őket az ő gonosz gazdagságai nem segítik , de nagyobban gyötrettetnek .
miképpen Szent János írja : Isten mondása : mennél nagyobb dicsőségbe és gyönyörűségbe volt , annál nagyobb siralmat és kínt adjatok őneki .
ötöd okáért ez világ eltávoztatandó , mert állhatatlan és hazug , mert sokakat ígér , de keveseket ad .
mert néha ígér hosszú életet , néha gazdagságokat és tisztességeket , {3v} néha bátorságokat .
demaga hazud , mert gyakorta félelmet és bánatot hoz .
azért mondja bölcs : nevetséget alítottam tévelygésnek és hiúságnak , és örömnek mondék , mit csalárdkodol hiába .
mert méltán ez világ hasonlattatik az csalárd baráthoz , ki ő barátjának szemébe szépen szól , de hátul vermet ás őalája .
azért erről ilyen példa olvastatik .
vala egy vitéz , ki annyira adta vala ő magát evilági életnek , hogy Istenről semmit nem gondolkodik vala , de mind ő erejét evilági hiúságra költi vala .
ki egyszer isteni ihlésnek miatta kezde ő magába gondolkodnia , hogy kicsoda volna ez világ , és minémű volna , kinek ilyen nagy buzgósággal ő szolgálna .
és mikor ezt gondolnája az vitéz , íme jelenék őneki egy szépségű asszonyállat , ki mondá az vitéznek : mit gondolkodol énrólam ?
én vagyok ez világ , kinek ilyen nagy buzgósággal és szeretettel szolgálsz .
kire tekintvén az vitéz mondja : immár nem bánom , hogy ilyen szép asszonyállatnak szolgáltam .
kinek mondá az asszonyállat : immár láttál engem arcul , de láss hátul is .
és mikor háttal fordult volna hozzája , látá az vitéz őbenne különb-különb kínoknak nemét , tudniillik szénnek , hidegnek , büdösségnek és kígyóknak kínját .
kit látván az vitéz földre leesék , és mondja : jaj , jaj , átkozott világ , mely igen sokakat csalsz te meg .
kinek mondá az asszonyállat , a világ : én mindeneknek szépen mutatom magamat , hogy megcsalhatnám .
de bizonyába mind én szolgáimat , kik engem el nem hagynak , ez kínokkal ajándékozom meg végre .
ezeket megmondván elenyészék előle .
annak okáért minden eszébe vegye magát ez mondott igéken , mely nagy csalárdság legyen ez világi életbe .
azért mondja bölcs Salamon : ki mézet visel ő szájába , és engemet meg akar fuvaltatnia , az ő barátságát nem akarom lennie én társaim közül valót .
{4r} hatod okért eltávoztatandó ez jelenvaló világ emberektől , mert megvakítja embernek okosságát , hogy nem ismerheti azokat , melyek neki üdvösségére volnának , és végre viszi őtet pokolnak örök kínjára .
miképpen nyilván vagyon sokakban ez világot szeretőben , kik megvakulván ő erőiket és idejüket hiúságban költik el .
kik közül némelyek Istentől nekik megjelent malasztnak miatta megismerték ő bolondságukat .
miképpen írja bölcs Salamon ő képekben mondván : mit használt minekünk evilági életnek bősége , avagy mit adott minekünk evilági gazgadságoknak maga hányása ?
elmúltanak mindenek , miképpen az árnyék , és miképpen az hajó folyó vizén elmenvén semmi nyomot nem hagy .
megfáradoztunk azért az álnokságnak és veszedelmeknek után , és jártunk nehéz utakon , Úrnak kedig útját meg nem ismertük .
példa .
mert ez világ olyan , miképpen az madarász , ki az madaraknak szépen énekelvén kényszeríti őket bemennie az tőrbe , avagy az enyőbe , mely madarakat mikor megfogja a madarász , rettenetesen megöldösi őket .
ezenképpen vagyon ez világról .
ki evilági marhákat édesekké teszi , de az kínt meg nem mutatja , kit érdemelne őérettek .
íme azért mely kegyetlen ellensége embereknek ez világ .
de bizonyába ezt meg nem győzheti ember egyébbel , hanem csak az alázatossággal .
erről ilyen példa olvastatik az világbíró nagy Alexanderről , ki mikor küldötte volna követeit paradicsomhoz kérdvén , ha odamehetne , felelének az követeknek paradicsomból , hogy senki oda nem mehetne , hanem csak alázatossággal .
és egy vén paradicsomból kijövén ada az követnek egy követ , ki vala emberi szemnek hasonlatosságára , hogy vinnék ő uruknak .
mely követ mikor elvette volna Alexander , mutatá azt {4v} egy bölcsnek , hogy őneki megmondaná az kőnek jószágát .
mely bölcs mikor vetette volna az követ mértékre , oly igen nehéz lőn , hogy valamit tesznek vala ellene , mindent megnyom vala .
végezetre az bölcs egy kis ruhácskába takará az követ , és tőn ellene egy pénzt , aki ottan megnyomá az követ .
továbbá tevén egy tollszálat ellene az , és legottan megnyoma .
mikor ezen csodálkoznék az Alexander és az ő vitézei , mondá a bölcs : ó világbíró fejedelem , ez kőnek természete méltán tégedet illeti , mert minden országok , tartományok , városok , vidékek , várak nem elegek teneked , mégis többet nyom és kíván a te elméd és szíved , de mikor befedeztetik az te tested és te szíved az koporsóba , akkoron többet használ egy fillér , avagy egy pénz , avagy egy tollszár , mert ember ezeknek használatját veszi , de a te tested  semmit  nem használ , hanem csak büdösség és rothatatosság .
ó ember , azért emlékezzél meg a te halálodról , és örökkül nem vétkezel .
gondoljad meg , holott vannak az királyok , jobbágyok , hercegek , nemesek , kik ennek előtte voltanak , aranyat , ezüstöt és egyéb marhákat gyűjtöttenek , ettenek , ittanak , vígadtanak , és halálos bűnben múltanak ki ez világból , és örök pokolra mentenek .
azért szerető atyámfiai , jó húgaim , eszetekbe vegyétek magatokat , és úgy éljetek ez világon , hogy az jóságos dolgok lenyomódják az gonoszokat .
és kövessétek az Krisztust , ki mennyei király lévén megalázá magát , emberré lőn miérettünk bűnösökért , és nagy szegénységet tarta ez világon nekünk példát adván , hogy mi is megutálnók ez világot .
mert ki ez világot űzi , hasonlatos az pókhoz , ki mind éj nappá elmunkálkodik , ki vonzzá belét , és hálót köt benne , hogy legyet , avagy szúnyogot fogna , kivel élne .
eljő egy dongólégy , és mind elszaggatja .
ezenképpen ember evilági marhát éj nappá keresi , eljő az halál , és mind elveszi őtőle .
{5r} másod ellensége embernek a test , ki mindenkoron ellenkedik a lélek ellen , ki Istennek  képe .
de ez mellé tudnia kell , hogy emberbe két állat vagyon , lélek és test , és ez kettő mindenkoron egymással vív , és őközülük mindenik vonzza az okosságot az ő kívánságára egymás ellen .
és miért az lélek nemes állat , Istennek  képére teremtetett , minden jókat kíván .
de miért a test hitványságos állatból szereztetett az földből , mindenha gonoszokat kíván , kik léleknek kárhozatjára vannak .
azért mondja Szent Pál : atyámfiai , lélek szerint járjatok , és az testnek kívánságát ne tegyétek .
mert a test lélek ellen kíván , és a lélek test ellen .
mert ha test szerint   élendetek , meghaltok .
ha kedig lélek szerint a testi dolgokat megölitek , tehát éltek .
mert valakik lélek szerint élnek , azok Istennek fiai , kik kedig test szerint  élnek , azok ördögnek fiai .
ezt mondja Szent Pál .
Mózes prófétának Isten ily parancsolatot  adott volt , hogy mikor két ember  összeveszne , és egyik a másikat megütné kővel , avagy ököllel , ha meg nem halna az ember , de pálcán járna , tehát az , ki megütötte , fizetnéje meg az orvosnak az költségét , miért meggyógyította .
lélek szerint az két hasonló az test és az lélek , kik mindenha egybe vívnak , és gyakorta a test megüti a lelket , gonosz művelkedettel megöklözi avagy kétségben való esésnek köveivel .
mely lélek míg meg nem halt az örök tűznek halálával , de meggyógyulhat , ha támaszkodik Krisztus keresztfájának ő  pálcájára , és ezenképpen járand az örök életre az isteni irgalmasságnak reménysége miatt .
azért igazság azt adja , hogy a test fizesse meg az költséget az léleknek megvigasztalásáért kemény penitencia tartásának miatta .
mert úgy mond Szent Bernát : ha akarsz penitenciát tartania , meg kell a te testedet tagadnia , gyötörnie és enyhítenie és {5v} tennenmagadat ítélnie , hogy be ne  essél az élő Istennek kezébe .
mert miképpen az hideglelő kórságbeli ember mindenkoron hideg vizet kíván innia , ki igen árt neki , ezenképpen a bűnnel megdögletett test azt kívánja mindenha , mi a léleknek árt .
de úgy mond Szent Bernát , hogy úgy kell embernek tartania az ő testét , miképpen az orvos tartja a kórt .
mely orvos sokakat ad az kórnak , melyeket ő nem akarna vennie hozzája , és sokakat megtilt őtőle , melyeket ő kívánnája .
továbbá miképpen az úr veri az ő szolgáját azért , hogy jóvá legyen , és miképpen az ember ő ellenségét   mikor meggyőzi , úgy gyötri meg , hogy továbbá őellene fel ne támadjon , és őtet meg ne ölje .
ezenképpen kell minekünk is tennie a mi testünkkel .
mert úgy mond Szent Bernát : az mi testünk házunkbeli ellenség , ki  igyekezik minket megölnie .
soha nincsen nagyobb ellensége embernek és gonoszabb , mint az ő teste , mert ember ő ellenségének ellene oltalomra való mesterséget lel , de az ő teste ellen nem lel egyebet , hanem csak szenvedetességeket .
és mennyivel inkább ember kedvét keresi ő testének megtágítván neki az ő okosságának  zaboláját , annál inkább jár az lélek ellen .
és hasonlatos a test a kövér lóhoz , kinek mikor megersztetik zabolája , nem gondol avval , ki rajta ül , bátor királyfiú legyen , és hogy megsérik , de felszökvén rúgván mind az földhöz veri .
ezenképpen vagyon a testről , ki gyönyörűséggel tartatik , kinek mikor megszalasztják az  okosságnak zaboláját , nem gondol az lélekről , ki Istennek képére vagyon teremtetvén ,  jóllehet hogy ővele egyetembe elkárhozik .
de mindenkoron felszök az ő gonosz kívánságainak miatta , kiről olvastatik ilyen  példa .
vala egy király , kinek vala egy szép kertje , mely kertet ő adá őriznie két embernek , kik {6r} közül egyik vak vala , másik béna .
kik mikor meg akarnak orozni az kertnek gyümölcsét , nem tehetik vala , mert az sánta fel nem igazulhat vala , hogy felérnéje az magas fán az szép gyümölcsöt .
az vak kedig nem látja vala .
tanácsot tartának , és mondá az sánta a vaknak : végy fel engem válladra , és én eligazgatlak , mely fa alá menj .
én leszaggatom az szép gyümölcsöt , és veled közlöm .
melyet mikor megtettek volna , eljöve az király , és meglátá a kárt , kit tettenek vala az gyümölcsben .
kérdezni fogá őket , de ők megmentik vala magukat .
az vak avval , hogy nem látna , és az sánta , hogy nem járhatna .
de az király ő álnokságukat megismervén mindkettőt halálra ítélé .
ezenképpen vagyon az lélekről , ki vezérli a testet az gonoszságnak téteményére , mely gonoszságokat sem az test az lélek nélkül , sem az lélek az test nélkül nem tehetne .
ó , azért ember úgy keressed kedvét testednek , hogy lelkedet el ne kárhoztassad miatta .
továbbá eszedbe vegyed , hogy az bűnös emberrel ő halálának idején hármak osztoznak , tudniillik féreg , ördög és ez világ , ki mind úgy szereti az ő részét , hogy az két  részen nem adnája .
mert az féreg úgy szereti a testet , hogy nem adná sem az lelken , sem az marhán , mert jóllakik vele .
és az ördög úgy szereti a lelket , hogy nem adná sem a testen , sem a marhán , mert örökkül gyötri azt pokolba .
és ez világ , azaz az ő rokonai , avagy egyéb emberek , úgy szeretik evilági  marhát , hogy semmit nem gondolnak az ő testével , sem kedig igen szorgalmatosak  az ő lelkével , de keresik az ő marháját , és feltombolják .
és ezenképpen leszen mindennek , ki halálos bűnbe hal meg .
tudniillik az ő teste adatik féregnek , az ő lelke  ördögnek , és az ő marhája evilági embereknek .
ó azért bűnös ember vedd eszedbe  ezeket , hogy el ne veszesd testedet , lelkedet és  mindeneket , melyeket vallasz avagy {6v} megvallhatsz .
miképpen veszté az gazdag dölyfös , ki mindazokból , kiket itt ez világon bír vala , egy cseppenet vizet nem nyerhet vala az másvilágon .
miképpen Urunk Krisztus mondá az szent evangéliumba , de mindörökkül örökké kínzattatik pokolba , és ott siratja magát .
példa róla .
vala két atyafiú , egyik bölcs vala , másik bolond vala .
kik mikor messze földé elbujdostanak volna ő honjuktól , és akarnának hazatérniük , és jöttenek volna egy helyre , holott kettőztetnék az út .
látának írást ott , ki azt mondja vala , hogy az jobb kézre való út jóllehet , hogy szoros , darabos és kemény , demaga bátorságos , de az bal kézre való út jóllehet ,  hogy széles és gyönyörűséges , demaga tolvajokkal rakva .
az bölcs azért akara mennie az jobb kézre való úton , de az ő bolond atyjafiának kéremésének miatta meggyőztetvén mene az bal kézre való úton .
megfogattanak kedig az tolvajoktól , és megsebhettének , és megfosztatának , és vettetének egy mély verembe , ki rakva vala kígyóval , békával és sárkányokkal , hogy azok ölnéjék meg őket az ő mardosásuknak miatta .
mely atyafiak mikor az verembe igen sírnának , látá az bölcs , hogy az kígyók akarnáják őtet megmarnia , sírván és átkozván ő atyjafiát mondja vala : ó átkozott  atyámfia , jobb volt volna , ha soha nem ismertelek volna meg , mert tenéked engedvén meggyőztetém , és ím én mind teveled egyetembe elveszek keserűséges szörnyű halállal .
feleleˊ az bolond , és mondá neki : sőt inkább te légy átkozott , mert mikor te bölcs volnál , megszabadíthattál volna mind engemet , mind tennenmagadat , de miért énnekem , bolondnak engedél ,  íme egyetembe elveszünk .
ezenképpen leszen pokolba , holott örök sírással az lélek test ellen , és a test lélek ellen zúgódnak , morgódnak , hogy egyetembe estenek az tolvajok közé , azaz ördögök közé , és a kígyóknak {7r} mardosásai közé , azaz pokolbeli kínokba .
azért , hogy a lélek , midőn volna okosságos , meggyőztetett , és megcsalatott a testnek ő bolondságos késztetésének miatta .
ó azért bűnös ember , mit fekszel bűnökben , eszedbe vegyed ez veszedelmeket , és oltalmazzad magadat őtőlük .
mert ha valamennyi esztendők elmúlnak , vége  volna , mégis jól volna , de soha vége nem leszen .
jaj azért neked , mert elvész .
jaj , mert testedbe gyötrettetél , jaj , mert minden jókat elvesztesz .
jaj , mert mennyországból kirekesztetél , és minden gonoszba esél örökkül-örökké .
ó én Istenem , ha ezt eszükbe tartanák ezt világi emberek , bizonyába könnyen megoltalmaznák magukat bűntől .
miképpen a test és a lélek , az bűnök és az jóságok összevívnak , az kevélység azt mondja : feljebben való vagy mindeneknél , azért tarts fel fejedet .
az alázatosság reá felel mondván : emlékezzél meg szegény nyavalyás , mert rothatatosság vagy , és féreg , meg kell halnod .
hiú dicsőség ezt mondja : mutassad ki a jót , kit tesz , hogy jónak és szentnek mondjanak .
Úrnak félelme reá felel mondván : az jót nem kell embernek tennie ez elmúlandókért , de az örök jókért .
azért el kell titkolnia , hogy az Isten , ki látja titokban , megfizesse teneked azt .
az fösvénységnek kívánsága ezt mondja : bűn nélkül kívánhatod evilági marhát , és tarthatod , mert netalántán végre megszegényedel , és mit más gonoszul tartana , jobb te tartsad , és költsed el .
de ez világnak megutálása reá felel mondván : evilági marhát nem keresheti ember veszedelem nélkül , mert minével valaki többet vall , annával többet kíván vallania , és bizonyába ő halálának idején mind elhagyja .
az bujaság ezt mondja : Isten ez világnak eredetétől fogva teremte férfit és asszonyállatot azért , hogy egymást szeressék az   testi gyönyörűségért .
mert ha minden ember szüzességet tartana , ez világ régen eltöretett volna .
de az tisztaság reá felel mondván : {7v} semmi förtelmes be nem megyen mennyországba , azért annyival inkább tisztábban élj , mennyivel nagyobban látod , hogy az Istentől neked adott idő hamar elmúlik , hogy el ne vessz , de hogy mennyországba megkoronáztassál Istentől az tisztaságnak tartásáért .
az harag azt mondja : ha mind békességgel elszenvednéd az rajtad tett bosszúságot , tehát gyermeknek alítnak , és sokkal többet tesznek terajtad , tégy azért róla , állj bosszút .
az békesség reá felel , és ezt mondja : mely igen sok bosszúságokat szenvedett teéretted az Krisztus , mennyi sok vereségeket megnevetéseket , hagyapásokat , töviskoronát , keresztfát .
és te szegény nyavalyás , egy igét nem törhetsz , és el nem viselhetsz őérette .
az torkosság azt mondja : Úristen azért teremtett mindeneket , hogy ember éljen velük , egyék , igyék , és vigadjon .
az szenvedetesség azt mondja , és reá felel mondván : jóllehet hogy Isten mindeneket azért teremtett , hogy ember éljen velük , és hogy meg ne haljon éhel , de hogy ételbe , italba az mértékletességet felül ne haladja , az szenvedetességet elégítse meg .
az irigység ezt mondja : sokakat tehetsz , kiket amaz nem teheti , azért nekem kell lennie neki feljebbvalónak náladnál , avagy hozzád hasonlatosnak .
atyafiúságos egyenlőség reá felel mondván : ha  egyebeket jószágos művelkedeteddel felül haladsz , jobb és használatos , ha magadat megalázod .
mert ki magasban hág , ha esnie történik , nehézben esik .
az gyűlöség azt mondja : távol legyen tetőled , hogy amaz embert szeressed , kit mindenbe ellenségest vallasz .
az isteni szeretet reá felel mondván : azért nem kell megutálnia és gyűlölnie az Istennek képét , ki emberbe vagyon , de szeretnie kell az természetét , kit Isten teremtett , de csak az bűnt kell gyűlölnie .
az rágalmasság ezt mondja : vajon ki szenvedheti el békességgel , mennyi gonoszokat teszen amaz ember , hanem csak ki netalán neki enged .
az igaz {8r} feddésnek szabadsága reá felel mondván : hogy atyafiúságos szeretetért embernek ő atyjafiát szembe kell megfeddnie , és az rágalmasságtól meg  kell oltalmaznia magát .
az jóra való restség ezt mondja : ha sokat imádkozol , és sokat böjtölsz , és vigyázsz , sőt elvéssz , megbolondulsz .
és ha sirandasz , szemed kiapad .
az jóra való felserkegetés reá felel mondván : nem tudod szegény nyavalyás , ha holnapot éred , avagy csak egy órát is , azért most tegyed , amit tehetsz az mennyországért , kit nem vesznek az tunyák , restek , de kik erőt tesznek magukon , azaz penitenciát tartanak .
mind efelől megírtakat mondja Szent Ágoston doktor : no , azért valaki ezekbe akarand győzedelmes lennie , szükség őneki , hogy szüntelen imádkozzék , és Urunk Krisztusnak ő szent kínját , halálát forgassa ő szívébe , és őtet kövesse .
példa azokról , kik a testi gyönyörűségeket kívánják , és ő lelkeket éhel hagyják meghalnia .
hasonlatosok ezek néminemű emberhez , ki mikor egy unikornis nevű vad előtt futna , hogy őtet meg ne marnája , esék egy nagy verembe .
és midőn aláhullna ,  egy bokorhoz kapaszkodék , esmeg ő kezeivel és lábaival álla egy állhatatlan iszonyú kőre .
tekintvén kedig az ember az bokornak gyökerére , kihez tartozik vala , látá , tehát két egér , egyik fehér , másik fekete , rágja az bokornak gyökerét , és immár közel valának , hogy általrágnáják .
tekinte az veremnek fenekére , láta egy nagy rettenetes sárkányt , ki ő szájából lángos tüzet ereszt vala , és ő száját megtátván kívánja vala őtet megmarnia .
tekinte továbbá az kőre , kin lábán áll vala .
látá tehát , négy kígyó tolta ki fejét akarván ő lábát megmarnia .
felemelvén kedig az ő szemeit láta egy kevés mézet aláfolynia az bokornak ágáról .
elfeledé az veszedelmeket , kikbe vala vettetvén mindenfelől , az {8v} mézen foga nyalakodnia .
és azonközbe az két egér elrágá az bokornak gyökerét , és az kígyók megmarák az ő lábait , és esék az sárkánynak torkába .
lélek szerint az unikornis vad az halál , ki embert űzi mindenha , és kívánja őtet megmarnia .
az verem ez világ , ki minden gonoszokkal rakva .
az bokor embernek élete , kit az két egér , fehér és fekete , megemészt , azaz rágja az nap és az éj .
az négy kígyófő kedig az négy éltető állat , mint tudniillik egy föld , más víz , harmad tűz , negyed ég , kikből embernek teste szereztetett .
az sárkány kedig pokolnak szája , ki mindent kíván megmarnia .
az méz kedig ez világnak hazug gyönyörűsége , ki miatt ember megcsalattatik , és örökkül elkárhoztatik .
embernek harmad ellensége az ördög , ki ellenkedik mivelünk , és utánunk leselkedik három időbe .
először ez jelenvaló világnak életébe , másodszor ez világból kimenésnek idején , harmadszor az utolsó ítéleten .
mondám , hogy először az ördög leselkedik ember után ez világnak életében külön-külön kísérteteknek miatta , hogy őtet meggyőzhesse , és mennyországba fel ne eressze , honnan ő esett alá , dehogy őtet kárhoztassa , és pokolra vigy , holott örökkül-örökké ővele kínzattassék .
és míg az ördög látja embernek ő testét élnie , bátor ösztövér legyen , és  soha nem kételkedik benne , hogy meg nem nyerhetnéje az lelkét .
mert sem aranyat , sem ezüstöt , sem evilági marhát keres , hanem csak az lelket .
azért vagyon írván Mózes prófétának első könyvének tizennegyed részében , hogy egy időben jöve ördög Istennek eleibe , és mondá : adjad énnekem embereknek ő lelkeket , és evilági marha mind tied legyen .
mert miképpen az sólyommadár azért űzi az kismadarat , hogy kívánja az ő szívét megennie , ezenképpen az ördög azért háborgatja az embert , hogy kívánja ő lelkét elkárhoztatnia {9r} az nagy irigységnek miatta , kit vall az emberhez azért , hogy oda megyen , honnan ő aláesett .
minek okáért sem eszik , sem iszik , sem aluszik , de mind éj nappá kerengi ez világot lelkeket keresvén elkárhoztatnia .
és immár annyi számtalan lelkeket vitt pokolba , hogy ha kijöhetnének , ez földnek színét betölthetnék mind az hegyiglen .
és ez nem csoda , mert miképpen Isten megjelentette , úgy mennek be pokolba a bűnös lelkek , miképpen az eső .
demaga mégsem elég őneki , de többet kíván , és utánunk ballag éjjel-nappal keresvén , kit megcsalhatna .
azért mondja Szent Péter apostol : atyámfiai józanok legyetek , és vigyázzatok , mert az ti ellenségetek , pokolbeli ördög , miképpen az rívó oroszlán , kereng keresvén , kit megmarhasson , kinek ellene álljatok hitben erősek lévén .
továbbá úgy mond Szent Gergely doktor , hogy az ördög ez földet kerengi , nem lépés szerint , de miképpen az lélek , avagy szél , repesvén , ás mindeneket meghallja , melyek mondattanak , és mindeneket meglát , melyek tétetnek .
demaga azokat , melyek az szívbe forgattatnak , nem tudja , mert ha embernek gondolatait tudná , semmi jót nem hagyna tennie .
továbbá az Szent Gergely mondja , hogy az gondolat , akármely fertelmes legyen , soha az lelket meg nem fertőzteti , ház , okosság reá nem enged .
továbbá úgy mond Szent Ambrus doktor : ördögöknek dolguk minket gonosszal kínálnia , de mi dolgunk annak nem engednie .
mert mennyiszer ellene állunk , annyiszor őtet meggyőzzük , angyalokat megvigasztaljuk , Istent tiszteljük , ki arra int minket , hogy viaskodjunk , megsegít , hogy győzzünk , és megerősít , hogy meg ne fogyatkozzunk .
ezeket mondja Szent Ambrus doktor .
ha kedig ellene állásnak ábrázatját kérded , ím ez , hogy minden bűnnek ellene , kivel kísért , {9v} jóságos dolgot vess .
hogyha kevélységgel  kísért , te megalázzad magadat , ha torkosságnak miatta kísért , tehát szenvedtessed meg magadat böjttel , ha kedig bujasággal kísért , te tarts tisztaságra magadat , hogyha evilági örömmel , avagy hiú dicsőséggel kísért , siralomnak miatta állj ellene .
ha ezenképpen vívandasz ővele , őtet megyőzöd , és mennyországot veszed , holott Istentől megkoronáztatol .
mert úgy mond Szent Jób : vitézkedés embernek élete ez földön , mert erővel veszik mennyországot , nem tunyán , resten .
másodszor az ördög leselkedik miutánunk az mi halálunknak idején .
mert mikor a lélek kiszakad a testből , tehát akkoron nyolc fejedelem ördög katonájukkal egyetembe jelen lesznek az léleknek ő kimenésének kapuján .
kik közül az hét főördögök kereskednek szeretetesen az hét fő halálos bűnökről , ha meglelhetnék az lelkekben .
hogyha kedig nem lelhetik az fő halálos  bűnöket , tehát az ő katonái szeretetest kereskednek az bűnöknek ágazatairól , kiknek miatta avagy csak purgatóriumra vonhatnáják őtet .
az nyolcadik ördög kedig szeretetesen keresi az hitetlenséget , ki megdögleti mind az egész kereszténységet .
és ha az leselkedéseket , őrizeteket eltávoztatandja a lélek , tehát megkoronáztatik Istentől mennyországnak boldogságába .
harmadszor az ördög leselkedik miutánunk az utolsó ítéleten .
mert úgy mond Szent Ágoston doktor : akkoron az ördög leszen , ki mondván és mielénkbe hányván mindeneket , melyeket tettünk mondván : ó igaz bíró , ítéld ez embert enyémnek lennie az bűnért , ki nem akara tiéd lennie az malasztnak miatta .
teneked engedetlen volt , de énnekem engedelmes .
ó mely igen szorosak lesznek akkoron az kárhoztaknak útjai .
{10r} felül leszen az  haragos bíró , alul az rettenetes pokol , jog felől az vádoló bűnök , bal felől számtalan ördögök kínokra vonván , belül az lelkiismeret leszen mardosván , és kívül mind ez világ égvén .
akkoron mennek az jók az örök örömre , és az gonoszok az örök kínra .
ó én Istenem , vajha eszükbe vennék ezt a bűnös emberek , az ördög három bűnök miatt nagyobb részre kárhoztatja az lelket .
erről olvastatik ilyen példa .
vala régenten egy király , kinek vala egy szép hajadon leánya , ki az bálványistenektől feleletet vett vala , hogy mint házasságra menne , ottan meghalna .
ki megijedvén mezőkön és erdőkön jár vala , és házasságra nem megyen vala .
de miért hogy igen gyors serény vala , ezt szerzé , hogy valaki akarná őtet hozzávennie házasság szerint , először hamarját futna ővele , és meghaladnája , hozzámenne , ha kedig a leány haladná meg a legényt , tehát fejét vennéje .
és ezenképpen nagy sok ifjú legények vesztik vala el fejüket miatta .
juta egy ifjú vitéz ,   Hippomenész nevű , ki akarván ez szüzet hozzávennie mene egy bálványistenhez , kinek vala Vénusz neve .
ki ada neki három aranyalmát , és megtanítja , miképpen járna ővele .
elmene azért az Hippomenész vitéz , és hamarját foga futnia az leánnyal , ki legottan elhaladá a vitézt , és a vitéz kivevé kebeléből az egy aranyalmát , és elébe veté .
oldaltfelé látá az leány az almát , utána futamék .
míg odajára , addig elhalada a vitéz .
és mikor elhaladta volna ismét a leány , másodszor is úgyan tőn a vitéz .
harmadszor is .
megnehézíték kedig az leányt az almák , és elhalada a vitéz .
hozzája vevé , és megtöré ő szüzességét .
lélek szerint az szűz leány az lélek , ki igen gyors a jókba , míg tiszta , az Hippomenész vitéz {10v} kedig az ördög , ki három aranyalmáknak miatta csalja meg a lelket .
tudniillik kevélységnek miatta , fösvénységnek miatta , és paráznaságnak miatta , kikkel mind ez világ teljes .
és ezenképpen megszeplősíti , és megtöri ő szüzességének tisztaságát , és hozzáveszi pokolnak fenekére , holott kínozza őtet mindörökkül örökké .
ez a vége .
az halálról szól itt az írás .
emlékezzél meg ember az halálról , mert nem késik .
ez igéket írta bölcs Salamon egy könyvének hatod részébe , mely sok jókat ad embernek a halálnak emlékezete .
Szentírásban sok helyen jelentetik meg , mert úgy mond azon bölcs : emlékezzél meg ember a te utolsó halálodról , és soha nem vétkezel .
ez után úgy mond Szent Bernát : az halálnak szüntelen való megemlékezete nagy boldogság , ezt vele viselje ember vala , holott járand , és soha nem vétkezik .
továbbá úgy mond Szent Ágoston doktor : semmi úgyan el nem vonzza az embert bűnről , miképpen az halálnak gyakorlatos megemlékezete .
mert ez halál teszi embert ő magát megaláznia , mindeneket megutálnia , és penitenciát tartania .
mert úgy mond  Szent Jeromos doktor : könnyen megutál mindeneket , ki mindenkoron gondolja ő magát meghalandónak lennie .
mert szemeknek kívánsága megutáltatik , mikor valaki gondolja ő magát ilyen rövid időn mindeneket elhagynia .
testnek kívánsága megutáltatik , mikor valaki gondolja , hogy az ő test rövid való napon leszen férgeknek étke .
életnek kevélysége megutáltatik , mikor valaki ezt szívében gondolja , hogy aki most akar lennie feljebb való egyebeknél , tetettetik földbe , mindeneknek lábuk alá .
{11r} vajha eszükbe vennéjek ez földi királyok , és minden fejedelmek , és gazgadságokkal bővelkedők ez világban , miképpen az széles palotáktól vitettetnek az szoros koporsóra , és az világos és fényes palotáktól a rettenetes és sötét koporsóba , és virágokkal és külön-külön kárpitokkal megékesült palotákból vitettetnek a büdös koporsóba , és minden marhával teljes palotákból az szegény nyavalyás koporsóba .
és fiakkal , lányokkal és szolgákkal megékesült palotákból vitetnek az koporsóba , ki üres , és minden fiaktól és barátoktól megfosztatik .
ó , hol vagyon az elmúlt pompaság ,  hol vagyon az elmúlt dicsőség , hol vagyon az szolgáknak serege , hol vannak az szép ruhák , aranyos bársony kamuka ,  hol vagyon az lágy és gyenge ágy ,  hol vagyon az külön-külön jó megfőtt étek , és venerék !
jaj veszek , mert ki annak előtte nagy gyönyörűségben él vala az palotába , mindenestül fogva etettetik az férgektől a koporsóban .
úgy mond erről Szent Innocencius pápa : jaj , én szerető atyámfiai , eszetekbe vegyétek , mert íme , ki egy kevés időknek előtte ül vala ő házába nagy fényességgel , gazdagsággal , íme mely szegényül fekszik a koporsóba , és ki nagy dicsőséggel , pompasággal speciál vala idestova az palotába , ime mely rútul , mely undokul , és megutáltatott fekszik az sírban .
és ki gyönyörűséges étkekkel jóllakik vala az ebédlő házba , íme mostanában az férgektől megemésztetik az koporsóban .
továbbá úgy szól egy szentírásbeli doktor az halálnak emlékezetéről mondván : gyakorta kell embernek ő szívébe forgatnia ezt , hogy mikor a bűnös lélek ki fog szakadnia a testtől , mely nagy félelemmel üttettik meg , és az lelkiismeretnek mennyi sok mardosó ösztöneivel szaggattatik meg .
megemlékezik {11v} az Istentől megtiltott , dolgokról , kiket tett .
látja Istennek parancsolatait , melyeket tunyaságnak miatta megutált beteljesítenie .
bánkódik , hogy az Istentől neki penitenciára adott időt hiába költötte .
siratja az Istennek rettenetes ítéletének , indulhatatlan szoros bosszúállásának kifejezését jelen lennie , kit el nem távoztathat .
igyekezik az testbe megmaradnia , de kényszeríttetik kimennie .
meg akarja jobbítania az elveszett időket , de nem hallgattatik meg Istentől .
hátra tekint , látja az elmúlt idejét hiába elköltöttnek lennie , és alítja azt lennie , miképpen az úton járónak egy rövid lépését .
elébe tekint , és látja , hogy örökkül megmaradandó .
siratja azért ő magát , hogy ilyen rövid időben  nyerhette volna minden szenteknek vigasságát .
siratja továbbá magát , hogy a testi gyönyörűségnek rövid hízelkedéséért elvesztette az mondhatatlan örök gyönyörűségnek édességét , szégyenkezik , hogy a testért , ki az férgeknek urasága alá hajtatott , az lelkét ő tunyaságának miatta elhagyta volt , ki angyaloknak karába vitetendő vala .
továbbá az ő elméjének szemeit felemeli , és mikor látja az halhatatlan gazdagságoknak dicsőségét , meggyaláztatik , hogy azt elvesztette .
ez világi életnek nyavalyásságos szegénységéért mikor alája tekint ez világnak völgyére , és ez homályos földre , őfölötte kedig csodálja az örök világosságnak fényességét , nyilván megismeri , hogy mind éj volt és sötétség az , mit szeretett ez világon .
azonközben ő szemei meghomályosodnak , és forgattatnak ő agyában .
az ő melle kedig verdöget , és az ő berekedt torka nehezen veszen lélegzetet .
és lassan-lassan ő fogai megfeketednek , ajkai meghervadnak , és minden tagjai megkeményednek , és az {12r} inak megszakadoznak az ő testében , és ő szíve kettéhasad az nagy fájdalomnak miatta .
mikor azért ezek és ezekhez hasonlatosok jelen lesznek , miképpen halálnak előtte közel járók , azonnal ott vannak minden tétemények , beszédek és gondolatok , kiket tett , melyek mindenek keserves tanúbizonyságot tesznek , őket tevének ellene , és nem akarván azokra tekintenie , kényszeríttetik rájuk néznie .
továbbá jelen leszen egyfelől ördögöknek rettenetessége , másfelől angyaloknak erőssége .
és ki-ki mind várja az ő törvényét és részét abba , ki köztük vettetett , mert ha kegyességnek jegyei lelettetnek őbenne , tehát angyali látogatással engeszteltetik meg , és szép énekléseknek édességével hívattatik ki a testből .
ha kedig őtet bal kézre ítélendi az ő érdemének feketesége , és ő gonosz téteményének undokságos förtelmessége legottan nagy rettenetességgel üttetik meg , és erőszak szerint való hirtelenséggel háboríttatik meg , és erővel kényszeríttetik kimennie az nyavalyásságos testből .
akkoron ottan az lélek megyen az ajkakra , ás megkérdik őtet az ajkak mondván : mit akasz ó lélek ?
felel az lélek , és mondja : ki kell mennem .
mondnak neki az ajkak : nem miáltalunk mentél be az testbe , sem miáltalunk mégy kivé .
tehát megyen az orra lyukaira , hogy onnan menjen kivé .
és felelnek azok neki , miképpen az ajkak .
ennek utána megyen az szemekre , azután az fülekre , és nem mehet ki azokon .
végezetre megyen az főnek tetejére , és ott megyen ki , mert onnan ment volt be .
és akkoron leül az főnek tetejére , és idestova nézvén nagy szomorúságot lát , ha kárhozandó leend .
és úgy mond ő magának : ó te átkozott lélek , az megátkozott tolvajnak , orvnak és {12v} paráznának , bujálkodóknak és hamis hiteknek ő lelke .
mikor azért az boldogtalan lélek idestova tekint , látja az ő ruháját , kit vallott az keresztvíznek fölötte , fényest , szeplőtelent , feketébbnek lennie az fekete szuroknál és hollónál , tehát gyarlóságosan felfohászkodik rettenetes siralommal és kiáltással mondván : jaj , jaj , énnekem !
vajon ki változtatta el az én ruhámat ?
mi nemde fehérebb volt -e az én ruhám az hónál , és most förtelmesebb az szuroknál is , és feketébb az hollónál .
és íme akkoron ottan megjelenik az ördög , ki őtet elhitette , és kit ő követett ez világba .
tudniillik sátán ördögnek angyalai mondván neki : ne csodáljad azt , én szerető barátom , én vagyok az , ki szerzettem teneked egy ruhát , de nemcsak te vagy öltöztetett efféle ruhával , de ez világnak nagyobb része .
tehát akkoron mondja a lélek : ki vagy te ?
felel az ördög neki mondván : minemde megmondottam -e immár én teneked , hogy én vagyok az , ki szerzettem neked ez ruhákat , és én utamat megmutattam neked , és énnekem mindenekbe  engedtél , és hittél , és énvelem munkálkodtál , és minden tanácsomat megtetted .
azért lakozol én országomba , hol vagyon szomorúság minden vigasság nélkül , holott vagyon éhség minden étek nélkül , hol vagyon szomjúság minden venerék nélkül , holott vannak sötétségek világosság nélkül , hol vagyon büdösség jó illat nélkül , holott vagyon bánat vigasztalás nélkül , holott vagyon siralom engesztelés nélkül , holott vagyon óhajtás közbevetés nélkül , hol vagyon kiáltás veszteség nélkül , hol vagyon ordítás mértékletesség nélkül , hol vagyon olthatatlan szén meghidegedés nélkül , hol vagyon nagy szél csendesség nélkül , hol vagyon hideg módisság nélkül , hol vagyon hőség vég nélkül , holott vagyon minden gonosz minden jó nélkül .
ó azért én szerető {13r} barátom , kelj fel , jöve velem .
íme pokolbeli angyalok jőnek teelédbe , és megéneklik teneked a bánatnak és szomorúságnak énekét , az igen keservességes éneket .
ezeket mondja az ördög a léleknek .
akkoron megjelenik neki Istennek ő szent angyala , és kinek ő hagyattatott volt Istentől , és mondja : boldog az ember , ki ez világon eltávoztatta ez ruhát .
ó mely igen boldogtalan vagy , ördögnek barátja , ó átkozott teremtett állat , ó mindenható Istennek átkozottja !
mindenha én teveled voltam , és nem láttál engemet .
tanítottalak tégedet , és nem akartál engem megértened .
jó tanácsot adtam neked , és nem akartál engem meghallgatnod .
eredj el azért most ördögnek kezébe , és lássad az pokolnak helyét , ki neked szereztetett .
immár a te művelkedeteid megítéltenek téged .
ezeket mondja az angyal a kárhozott léleknek : ó azért vajon ki jelenthetnéje kivé ezeknek utána , mennyi sok számlálhatatlan ördögöknek seregei rettenetest támadnak fel ő fogukat csikorgatván , kiktől a boldogtalan lélek az örök kínokra nagy keserűségekkel vonattatik .
mely ördögök megnevetés bosszankodásképpen szembe hányják a léleknek ő bűneit mondván : ó mely igen kevélykedtél eddiglen !
ó mely igen fényesen gyönyörködtél ételbe és italba !
ó mely igen szépen , kevélyen öltöztél bíborba , bársonyba !
ó mely erős voltál , ó mely gyors voltál !
mondjad meg minekünk , miért nem kevélykedel most ?
mire nem gyönyörködöl ételbe , italba ?
mire nem öltözöl külön-külön ruhákba ?
hogy nem viselsz gondot az gazdagságról ?
hogy nem vigadsz most feleségeddel , fiaiddal , leányaiddal és barátaiddal ?
miért nem szólsz nekünk ?
az lélek megátkozza kedig ő testét mondván : ó ördögnek temploma , a te művelkedeteid fertőztettek meg engem !
ó átkozott {13v} föld !
ó sátán ördögnek lakodalma , kelj fel hamar , és jövel velem , hogy lássad az kínoknak helyét , melyek énnekem szereztettenek teérted , kikbe én leszek ítéletnek napjától fogva , énvelem lesz azon napjáiglan , te  kedig ítéletnek napjától fogva énvelem lész azon kárhozatban mindörökkül .
átkoztak legyenek azért te szemeid , mert nem akarták látnia az egyenességnek világosságát , és igazságnak útját !
átkoztak legyenek a te füleid , mert nem akarták hallania az örök életnek igéit !
átkoztak legyenek az te orrod lyukai , mert nem akarták beeresztenie az szent jóságnak illatát !
átkoztak legyenek az te nyelved és ajkaid , mert nem kóstolták meg az örök mennyországnak örömét , sem nyitották meg az szájuknak ajtaját az ő teremtőjüknek dicséretére !
átkoztak legyenek a te kezeid , mert őmiattuk nem osztogattatott alamizsna a szegényeknek !
átkoztak legyenek az te mellednek belső részei , mert gonosz tanácsokat eresztenek vala kivé !
átkoztak legyenek a te lábaid , mert nem látogatják vala Krisztusnak egyházát !
átkoztak legyenek minden tagjaid , mert elvették éntőlem az mennyei örömöket !
átkoztak legyenek minden mívelkedeteid , mert örök kínokat nyertenek énnekem !
ezenképpen átkozza meg az kárhozott lélek ő testét .
íme azért , szerető atyámfia , mely veszedelemből szabadíthatod meg te magadat , mely nagy félelemtől menekedel meg , ha most  ez világon mindenkoron félelmes leendesz , és az te halálodról kétséges .
incselkedjél azért most ekképpen élnie , hogy inkább halálodnak idején örülhess , hogy nem félj .
tanulj most meghalnod ez világnak , hogy akkoron kezdj élned Krisztusnak .
tanulj most mindeneket megutálnia , hogy akkoron Krisztushoz {14r} szabadon mehess .
gyötörjed most a te testedet az penitenciatartásnak miatta , hogy akkoron bátorságos bizodalmat vallhass .
ó mely boldog és bölcs ember az , ki igyekezik lennie ilyenné éltébe , minéműnek kíván lelettetnie ő halálának idején .
tégy jót most szerető atyámfia , tégy jót , míg tehetsz , mert nem tudod , mikor meghalsz , és nem tudod , mi történik teneked halálodnak utána .
ne bízzál a te barátaidba és rokonaidba , mert hamarabb feledkeznek el terólad , mint te alítanád .
ha nem vagy szorgalmatos most te életedbe temagadról , vajon ki leszen szorgalmatos terólad jövendőbe ?
jobb teneked mostanában idején hozzád látnod , és valami jót tenned , és előtted küldened , hogy nem egyebeknek segítségén bíznod .
mikor időd vagyon , gyűjts halhatatlan gazdagságokat , alamizsnálkodjál .
szerezz most  magadnak barátokat tisztelvén Istennek szentjeit , hogy mikor kimegy ez világból , azok fogadjanak tégedet be az örök boldogságba , kit adjon nekünk Atya , Fiú , Szentlélek .
ámen .
vala egy nemesember néminemű tartományba , ki igen gonosz vala , és Istennek előtte használatlan , ki minden útonjárókat , gazdagokat , szegényeket és özvegyeket megfoszt vala minden irgalmasság nélkül .
történék kedig Istennek igaz ítélete szerint , hogy az gonosz ember halálra betegedék .
és ez nemesembernek házához közel való pusztába lakozik vala egy remete , nagy szent életű , ki történet szerint jöve ez gonosz embernek házához , és látván őtet , halálra kórultat , mondá neki : te vagy -e  az átkozott ember , ki Istentől elszakadtál az te gonoszságodnak miatta ?
íme hozzád jöttem most , hogy meggyónjál , mert látom , hogy {14v} halálnak kezébe vagy vettetvén , és ha jól és tisztán meggyónandasz , kétség nélkül Isten megbocsátja neked mind te bűneidet ő nagy irgalmasságának miatta , valamelyeket tettél ifjúságodtól fogva .
az nemesember kedig másnapra halasztá gyónását eszébe nem vevén Szent Gergelynek mondását , holott úgy mond : az Isten , ki neked megígérte bűneidnek bocsánatát , holnapi napot nem ígért .
az remete kedig másnapon reggel hozzájöve , és inti vala , hogy meggyónnék , de az ismét harmadnapra halasztá .
harmadnapon ismét eljöve az remete , és inté őtet a gyónásra , de ő negyednapra halasztá .
és látá a remete , hogy nem akarna meggyónnia , mondá neki : mint látom , nem akarsz meggyónnod , azért én többé hozzád nem térek .
negyednapon azért ez nyavalyás nemesember igen megnehezedék az kórságnak miatta , és küldé levelét szolgájának miatta a remetéhez , hogy eljőne .
és mikor bement volna a házba , ottan az ördög megfojtá a nyavalyás nemesembert annyira , hogy ingyen nem szólhatna .
és látván a remete , hogy nem szólhatna , és hogy immár a halál bement volna ő szájába , mondá mindazoknak , kik az házába valának : kérlek titeket szerető fiaim , imádjátok Istent mind széllel , hogy mutassa meg nekünk , miképpen ez nyavalyás bűnösnek lelke megyen ki a testből , és hová megyen .
felkelvén kedig a remete az imádságról tekinte az háznak ajtajára , és láta egy igen szép ifjú embert őhozzá jőnie , és ő hóna alatt egy könyvet viselnie .
ki bemenvén és megállván őelőtte , mondá neki : ó te átkozott bűnös ember , íme én vagyok a te angyalod , és hozzád jöttem , ki neked  jegyeztettem volt ifjúságodtól fogva te őrizetedre .
valami jót tettél volna , avagy {15r} alamizsnáskodást , avagy zarándokságjárást , avagy imádságokat , böjtöket , avagy egyházakat gyakorlottál volna , és Istennek igéjét hallgattad volna , és egyéb irgalmasságos dolgokat tettél volna , én mind ez könyvben írtam volnék be , és azokat ítéletnek napján Istennek előtte és mind ez világ előtt kiolvastam volna .
és megnyitá az angyal az könyvet , kit tart vala , és mondá neki : ó átkozott lélek , mindenha téged követtelek , mindenha téged intettelek , hogy jóságos dolgokba foglaltad volna magadat , és semmi jóságos dolgokat nem tettél , kit beírtam volnék ez könyvben , minek okáért én nem dicsekedém teveled az én angyaltársaim között .
azért ó átkozott lélek , ma elhagylak téged , és búcsút veszek tetőled .
és ezeket megmondván az angyal elenyészék őelőle .
látván ezeket az remete ismét tekinte az háznak ajtajára , és láta egy fekete embert bejőnie , és az kórnak házába bemennie , és őutána egy tüzes széket vinnie , és őtet reá ülnie .
és íme jöve őutána számlálhatatlan ördögöknek sokasága , mely kórnak mondá az ördögöknek fejedelmek , a Lucifer : ó én szerető barátom , én gonoszul jöttem teneked , hogy innentova mindenkoron légy mivelünk , és mitőlünk soha el ne távozzál .
mondj azért éneket minekünk , és vigasztalj meg minket !
az nyavalyás kór kedig mondá : íme örömest énekelek , és megvigasztallak .
és kezde énekelnie az nyavalyás kárhozandó ember mondván : átkozott legyen az éj , kiben engemet az én anyám fogadott !
átkozott legyen az én anyámnak méhe , ki engemet viselt !
átkozott legyen az föld , kibe lakoztam !
átkozott legyen az égnek világosító állatai , nap , hold és csillagok , melyek énnekem világosságot szolgáltattanak !
átkoztak legyenek Krisztusnak mártíromjai , {15v} kik Krisztusért ő vérüket ontották !
átkoztak legyenek Istennek minden szentjei , kiknek imádságaiba bízván én vétkeztem !
átkozott legyen az Szűz Mária , ki szülte Istennek fiát !
átkozott legyen Istennek fia , ki emberi nemzetért ő vérét onta kivé , kibe bízván nem szűntem vétkeznie !
ez lőn az kárhozott embernek ő éneke .
mondá az Lucifer ördög neki : ó mi szerető barátunk , jól tudod a mi énekünket , azért méltó vagy lakoznia a mi országunkba .
ezeknek utána Úr Jézus Krisztus , Istennek fia megjelenék neki emberi testbe keresztfán függvén , vasszögekkel megszegeztetvén és töviskoronát fejében viselvén , az kopjával , ostorral vesszővel és egyéb ágyúkkal , kikkel kínzattatott volt , és mondá neki : ó átkozott ember , íme jól látod , mennyi vereségeket és minémű kínokat szenvedtem érted megfeszítésre , és halálra adtam magamat teérted , és én véremnek hullásával szabadítottalak ki ördögnek  markából .
és ezeket mind te semminek alítottad , és engemet megutáltál , és énrólam nem gondolkodtál , hálákat énnekem nem adtál .
azért ti ördögök ragadjátok el őtet , és vessétek pokolnak fenekére !
ezeket látván az kárhozott lélek mondá : jaj , jaj , jaj énnekem , nyavalyásnak !
az leszen én keserves nyugodalmam mindörökkül örökké .
ennek utána legottan az ördögök ragadván őtet elvivék , és veték pokolnak fenekére .
ott mindörökkül gyötrődik , kitől minket megmentsen Úr Jézus Krisztus , kinek legyen tisztesség és dicsőség örökkül-örökké .
ámen .
azért mondja Szent Gergely : Istennek igazsága azt adja , hogy ki itt ez világban nem akart penitenciát tartania , mikor tehette {16r} volna , az ő halálának idején nem tarthat , bátor akarna is .
Szent Ágoston is úgy mond : oly isteni csapással üttetik meg a bűnös , hogy elfeledkezzék ő magáról halálának idején , ki éltébe elfeledte volt Istent .
régentén Isten egy szent jámbornak olyan rettenetes dolgot mutata , mert láttaték őneki , hogy Urunk Krisztus ülne egy aranyos székbe , és az ő szent anyja , Mária , mellette , és mind az ő szentjei körüle .
íme azonközbe egy ördög hozá az ítélőbírónak elébe egy holt vitéznek lelkét , és mondá : íme hol a préda ?
az te angyalod és én követtük vala ez lelket ő eredetétől fogva mind ő életének végeiglen .
de a te angyalod őneki őrizetére vala , én kedig ártására .
és mindketten vadásszuk vala őtet , miképpen két agár egy nyulat .
demaga ez lélek végezetre esék én kezembe .
annak okáért , miért hogy igaz bíró vagy , tégy igazat ítélned őfelőle .
feleleˊ a bíró : mi ennek oka , hogy  esett inkább a te kezedbe , hogy nem az én angyalomnak kezébe ?
és miért jártál közelben hozzája , hogy nem az én angyalom ?
feleleˊ az ördög : azért , mert több volt ő bűne , hogynem jó mívelkedete .
feleleˊ az igaz bíró Urunk Krisztus mondván : mondjad meg énnekem , minéműk voltanak az ő bűnei .
feleleˊ az ördög : énnekem vagyon egy könyvem , ki mind be vagyon írván ez léleknek bűneivel .
mondá a bíró : mi neve az könyvnek ?
feleleˊ az ördög : ez könyvnek neve engedelmetlenség hét halálos bűnökkel egyetembe , és minden levelén több-több vagyon ezer igénél .
és íme , mindeneknek ítélőbírája , az én könyvem mindenestül fogva be vagyon írva , ítéljed azért ez lelket énnekem .
az ítélőbíró kedig az Krisztus {16v} veszteg kezde hallgatnia .
elevé járula az irgalmasságnak anyja , az Szűz Mária , és mondá az ő fiának : én szerető fiam , én akarok vetekednem az ördöggel ez lélekért .
kinek feleleˊ az ő szent fia , Jézus : én szerető anyám , mikor az ördögnek nem tagadtatik meg az igazság , miképpen tagadtatik meg tetőled , ki vagy én anyám és angyaloknak asszonya , mert te mindeneket tehetsz , és tudsz .
tehát a boldog Szűz Mária három dolgot vete az ördögnek őelébe , és mondja : mondjad meg énnekem te nyavalyás ördög , tudod -e te embereknek gondolatát , avagy nem .
feleleˊ az ördög : nem tudom , hanem csak azokat tudom , melyeket külső téteménynek miatta , avagy szólásnak miatta vehetek eszembe .
más dolgot kérde őtőle asszonyunk , Szűz Mária mondván : mondjad meg énnekem te ördög , minémű állat az , aki eltörölheti az írást a te könyvedből .
feleleˊ az ördög : semmi azt el nem törölheti , hanem csak tudniillik isteni szeretet .
valaki az isteni szeretetet vallandja ő szívébe , akármily nagy bűnös legyen , legottan kifaragtatik az én könyvemből .
harmad dolgot kérde az boldog Szűz Mária az ördögtől mondván : mondjad meg énnekem te szegény ördög , vagyon oly förtelmes bűnös , és annyira elszakadt én fiamtól , hogy nem térhetne bocsánatra , míg él ez világba .
feleleˊ az ördög mondván : nincsen oly förtelmes bűnös , ki meg nem térhet , ha akarandja , mert akármily nagy bűnös legyen , ha változtatja az ő gonosz akaratát , és őelébe veszi az isteni szeretetet , mennyi ördög vagyon , mind sem tarthatnája meg .
tehát ezeket hallván az irgalmasságnak anyja mondá {17r} az körül való álló szenteknek : ez lélek ő életének végén téríté ő magát énhozzám , és mondá énnekem : te vagy irgalmasságnak anyja , és megnyomorultaknak irgalmazója , én kedig méltatlan vagyok kérnem a te édességes fiadat , mert az én bűneim igen nagyok , és igen ingerlettem én őtet haragra , mert inkább szerettem az én akaratomat és ez világot , hogynem Istenemet .
kérlek azért tégedet , irgalmasságnak anyja , hogy könyörülj rajtam , mert te senkinek tehozzád folyamónak el nem tagadod az irgalmasságot .
és annak okáért most azt fogadom én teneked , hogyha az én testembe térendek , meg akarom jobbítania magamat , és én akaratomat  a te fiadhoz akarom térítenie úgy , hogy semmit egyebet nem akarok szeretnem , hanem csak őtet .
de mindennek fölötte ezt bánom , és ezen óhajtok , hogy semmi jót nem tettem a te szent fiadnak és az én Teremtőmnek tisztességére .
azért kérlek tégedet , kegyességes asszonyom , hogy könyörülj énrajtam , mert senkihez egyébhez nem folyamodhatok , hanem csak tehozzád .
ilyen igékkel és gondolatokkal jöve az ő végén ez lélek énhozzám .
minemde nem kell -e meghallgatnom őtet ?
és ki volna ember , ki mást meg nem hallgatnája , ha teljes szívvel , megjobbításnak teljes akaratával akarnája magát megjobbítania ?
mennyivel inkább kell énnekem meghallgatnom énhozzám kiáltókat , ki vagyok irgalmasságnak anyja ?
feleleˊ az ördög : ez ily akaratból én semmit nem tudtam , de ha úgy vagyon , miképpen mondod , bizonyítsad meg nyilvánvaló okossággal .
feleleˊ az irgalmasságnak anyja mondván : méltatlan vagy te szegény ördög , hogy én teneked feleljek .
{17v} ezeket hallván az igaz bíró , Urunk Krisztus , mondá az ördögnek : nem ítélhetem meg addig , míg nem hallom meg az ő jó és gonosz téteményét avagy az örök életre , avagy kárhozatra .
ezt hallván az ördög veszteg  foga hallgatnia , és elevé járula az ő angyala , és mondá : Uram , az én könyvem engedelmesség , mellyel engedett teneked , és benne vagyon hét levél , tudniillik keresztség , az ő böjtje , ő imádsága , az ő  alamizsnája , az ő tehozzád való reménysége , hit , kit tartott , miképpen az jó keresztény hitet , az isteni szeretetet .
tehát asszonyunk , Szűz Mária bosszantván az ördögöt mondá neki : ó te nyavalyás ördög , miképpen őrizted a te könyvedet , és miképpen törölted azt el , ki benne volt megírván ?
tehát kezde kiáltania az ördög mondván : jaj , jaj énnekem , mert  megcsaltál , mert én mind elvesztettem , mit nyertem volt , és meggyőztettem .
ezután elevé járula az angyal , és mondá : miért hogy halálos múlt ki ez világból , és isteni szeretetet vallott , méltó , hogy először megtisztuljon , és menjen be mennyországba .
és az ítélőbíró megítélé őtet mondván : míg volt akarata élnie ez világon , annyi ideig kínt szenvedjen .
de miért neki oly akarata volt , hogy örömest  akart volna élnie mind ez világnak végeztéiglen , azért kell őneki megmaradnia a kínba mind ítéletnek napjáiglan , és mindaddiglan égnie , míg tiszta leszen , miképpen az arany , mely a kohba bizonyíttatik meg .
mert az én igazságom , hogy mindaddig kínzattassék a lélek , míg megadattatnak azok , melyek őmiatta hamisan elvetettek mind mentől kisebb fillériglen .
az igaz megfizetésnek kedig ezenképpen kell lennie , hogy megadja azokat , melyeket vett volt el egyebektől hamisan , és {18r} eleget tegyen , avagy leszen az elégtétel az oly léleknek , ő barátainak , jótételeknek és alamizsnájuknak miatta , avagy hogy a lélek kínzattassék purgatóriumba mindaddig , míg eleget teszen , avagy az én szent testemnek áldozásának miatta őérte , avagy az én barátaimnak ő esedezéseknek miatta .
mert ezeknek miatta oltattatik purgatóriumnak ő tüze .
ezeket hallván asszonyunk , Szűz Mária mondá : én  édességes fiam , te azt mondtad , hogy a te barátaid segíthetnéjék a lelket .
feleleˊ a fiú : úgy vagyon én szerető anyám , mert mely ember vala , mely Úrnak inkább kedvesebb , annak kéremését az Úr hamarabb hallgatja meg .
de minek okáért én édességes anyám te szeretetesebb vagy énnekem mind én barátaim felett , azért én szent anyám kérjed , amit akarsz , és minden megadattatik teneked .
és mondá a Szűz Mária : én szerető fiam , egy kérést kérek tetőled , tudniillik hogy ez lélek ne lássa a rettenetes ördögöket , és sokáig ne hallja az ő megnevetésüket és gyalázatukat , és hogy ne érezzen hőséget , és legottan mindenek megbocsáttatának őneki .
és azon szempillantásba a lélek foga dicsérnie mondván : dicsőség adassék teneked Úristen , én teremtőm és ítélőbírám .
és mondá asszonyunk Mária : én szerető fiam , Jézus , ez lélek ájtatossággal szolgált énnekem , és dicsért engemet , és mind te szolgáidat és barátaidat , kik körülállnak , dicsérte ő imádságával .
azért őfelőlük és énfelőlem kérlek , hogy irgalmazz e lélekkel , és adjad őneki a mi kéremésünkért , hogyha valamely kínszenvedő volna , tudja azt elvégeztettnek lennie általában .
ezeknek utána az jó angyal , ki neki adattatott vala őrizetre , mondá {18v} az bírónak : Uram én eredettől fogva társa voltam ez léleknek és ő testének , és őtet követtem a te hozzá való látásodnak szeretetéből .
ő kedig mindenha az te akaratodat teszi vala .
azért kérlek tégedet , irgalmazz őneki .
tehát feleleˊ az Úr mondván : nem illik , hogy én titőletek valamit eltagadjak , azért valamit akartok , a legyen .
és ezt hallván az szentek dicsérék az Úristent , és azonképpen a lélek megszabadulván mene mennyországba az örök nyugodalomra , és az ördögök nagy gyalázatossággal menének pokolnak fenekére .
azért szerető atyámfia ennyi sok beszédből eszedbe vegyed magadat , féljed Istennek ő rettenetes ítéleteit , és szolgálj Szűz Máriának , mert valaki őneki ájtatossággal szolgál , ő halálának idején el nem vész .
ámen .
ennek jó áldomása volna jó helyen .

